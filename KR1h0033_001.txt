# -*- mode: mandoku-view; -*-
#+TITLE: 讀四書叢說
#+DATE: 2016-04-12 14:01:14.759641
#+PROPERTY: ID KR1h0033
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 1
<pb:KR1h0033_WYG_001-1a>¶
　　欽定四庫全書¶
¶
　　讀四書叢說卷一¶
¶
　　元　許謙　撰¶
¶
　　自天運循環至篇終為第三節¶
¶
　　前段言程子應運而生上接孟子¶
¶
　　後段言補程子而全孔曽之書¶
¶
¶
¶
¶
¶
<pb:KR1h0033_WYG_001-1b>¶
　　復性圖¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0033_WYG_001-2a>¶
　　隂陽五行相涵圖¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0033_WYG_001-2b>¶
　　隂陽五行合下齊有非是先有隂陽後生五行古¶
人察氣之來徃便立隂陽之名又見流行者有㣲¶
有甚又立五行之名康節推天地自開闢至於復¶
闔十有二萬九千六百年爲一元一元之間不過¶
隂陽來徃而已一元有十二會則子至已會六¶
萬四千八百年為氣之來爲陽午至亥會六萬¶
四千八百年爲氣之徃爲隂一元十二會三十運¶
一運十二世一世三十年一年十二月一月三十¶
<pb:KR1h0033_WYG_001-3a>¶
日一日十二時小而嵗月日時大而元會運世只¶
一般今於一嵗之氣上易見冬至之日陽氣生於¶
九泉之下至春則上至地面漸舒布夏而盛秋則¶
収歛冬而伏藏又復起於九泉矣循環無端以嵗¶
序則自春始爾一元亦不過如此然則元會運世¶
嵗月日時之間各有隂陽有隂陽則有五行矣¶
¶
　　木神爲仁火神爲禮金神爲義水神爲智土神爲信¶
凡言徃來開闔只是說氣然心有理爲之主氣譬¶
<pb:KR1h0033_WYG_001-3b>¶
如舟所以乗載神譬如柂所以運舟者也此所謂神¶
即理之妙者也大抵說隂陽五行只是說氣而理¶
自然在其中¶
¶
　　太𤣥木爲性仁金爲性義火爲性禮水爲性智土爲¶
性信五性本於五行者如此細玩其理無不脗合¶
鄭康成乃謂水神爲智土神爲信者非是¶
¶
　　天之生人理氣俱到然有此氣故理有所泊是以談¶
者多是先說氣如中庸章句天以隂陽五行化生¶
<pb:KR1h0033_WYG_001-4a>¶
萬物氣以成形理亦賦焉是也此序却先單說理¶
然後言氣質又著然字反接葢要見人性本善而¶
全皆可以爲聖賢却被氣質有偏故受而生者不¶
等是人皆可以學又不可不學也¶
¶
　　氣稟不齊大約且分四等曰清濁純駁清者智而濁¶
者愚純粹者賢而駁雜者不肖此以四者不雜兩¶
端極處言之若清多濁少濁多清少純多駁少駁¶
多純少或清而駁或純而濁萬有不齊故人之資¶
<pb:KR1h0033_WYG_001-4b>¶
質各各不同¶
¶
　　聰明睿智聖人之資質聰明不專在耳目葢主於心¶
而言也聴得精審見得明了皆是心上事睿是思¶
通乎㣲智是知識周徧睿如物格智如知至¶
¶
　　禮智之智性之名睿智之智質之稱¶
¶
　　盡其性是知之到行之極¶
¶
　　天命謂君師天非能諄諄然命之也天理只在人心¶
天下朝覲訟獄謳歌皆不之堯之子而之舜禹人¶
<pb:KR1h0033_WYG_001-5a>¶
心既歸即知天命歸之矣故孟子曰天與之人與¶
之¶
¶
　　治者法制禁令賞善罰惡凡政事施設皆是教者躬¶
行心得能感化而可推充者也大小學之教固在¶
其中¶
¶
　　極字本義是屋棟借以爲至高至中之喻今匝角亭¶
子之棟最可見故曰至極之義標準之名此是聖¶
人處天位爲父子則極於慈孝爲兄弟則極於友¶
<pb:KR1h0033_WYG_001-5b>¶
恭至於百度萬行一言一動無非天理之正中立¶
此標準於上然後臣民莫不仰視争趨興起而效¶
之矣¶
¶
　　舜命契曰百姓不親五品不遜汝作司徒命䕫曰命¶
汝典樂教胄子周禮大司徒以鄉三物教萬民大¶
司樂掌成均之法以教國子弟曰百姓曰鄉萬民¶
則司徒掌鄉學之教曰胄子曰國子弟而成均又¶
國學之名則典學主國學之教也¶
¶
<pb:KR1h0033_WYG_001-6a>¶
　　三代之隆是專指夏禹商湯武王周公之盛時是言¶
聖人一代之興必修法度改制作亦因前代之舊¶
而增益之至周公則大備矣¶
¶
　　王制有虞氏養國老於上庠養庶老於下庠夏后氏¶
養國老於東序養庶老於西序殷人養國老於右¶
學養庶老於左學周人養國老於東膠養庶老於¶
虞庠虞庠在國之西郊鄭氏註曰上庠右學大學¶
也在西郊下庠左學小學也在國中王宫之東東¶
<pb:KR1h0033_WYG_001-6b>¶
序東膠亦大學在國中王宫之東西序虞庠小學¶
也在西郊孔氏疏曰養老必於學者教孝悌也國¶
老謂鄉大夫致仕者庶老謂士及庶人在官者¶
¶
　　大學　　上庠　　東序　　右學　　東膠¶
¶
　　虞　　　夏　　　殷　　　周¶
¶
　　小學　　下庠　　西序　　左學　　虞庠¶
¶
　　陳祥道曰四代之學如此而周又有辟廱成均瞽¶
宗之名記曰天子設四學周之制也葢周之學成¶
<pb:KR1h0033_WYG_001-7a>¶
均居中成均以成性也又曰均其過不及則曰成¶
均其左東序其右瞽宗此大學也虞庠在國之西¶
郊則小學也記曰天子視學命有司行事祭先師¶
先聖焉卒事遂適東序設三老五更之席又曰食¶
三老五更於大學所以教諸侯之弟祀先賢於西¶
學所以教諸侯之德夫天子視學則成均也命有¶
司行事祭先師先聖即視先賢於西學也所謂祭¶
於瞽宗者也適東序設三老五更之席即養國老¶
<pb:KR1h0033_WYG_001-7b>¶
於東膠所謂食三老五更於大學者也然則商之¶
右學在周謂之西學亦謂之瞽宗夏之東序在周¶
謂之東膠亦謂之太學葢夏學上東而下西商學¶
上右而下左周之所存特其上者而右學東序葢¶
與成均並建於一丘之上成均頒學政右學祀樂¶
祖東序養老更也¶
¶
　　陳氏周學圖¶
¶
　　瞽宗　商之右學周之西學亦謂之瞽宗¶
¶
<pb:KR1h0033_WYG_001-8a>¶
　　成均¶
¶
　　東序　夏之東序周謂之東膠亦謂之太學¶
¶
　　朱子曰諸儒皆以養國老者爲太學養庶老者爲小¶
學葢亦因王制之言而意之耳陳氏說其位置又¶
與鄭氏諸儒之說不同皆無所考闕之可也¶
¶
　　明堂位曰米廩有虞氏之庠也序夏后氏之序也瞽¶
宗殷學也頖宫周學也王制曰天子曰辟廱諸侯¶
曰頖宫孟子曰夏曰校殷曰序周曰庠學則三代¶
<pb:KR1h0033_WYG_001-8b>¶
共之項安世松滋縣學記曰學制之可見於書者¶
自五帝始其名曰成均說者以成性也有虞氏即¶
學以藏粢而命之曰庠又曰米廩自其孝養之心¶
𤼵之也夏后氏以射造士而命之曰序以檢其行¶
也商人以樂造士而命之曰學又曰瞽宗以成其¶
德也學之音則校校之義則教也至於商先王所¶
以教者備矣周人修而兼用之内即近郊並建四¶
學虞庠在其北夏序在其東商校在其西當代之¶
<pb:KR1h0033_WYG_001-9a>¶
學居中南面而三學環之命之曰膠又曰辟廱郊¶
言其地璧言其象葢假借字也侯國皆立當代之¶
學而損其制曰泮宫凡鄉皆立虞庠州皆立夏序¶
黨皆立商校於是四代之學達於天下矣¶
¶
　　項氏周學圖¶
¶
¶
¶
¶
¶
¶
¶
<pb:KR1h0033_WYG_001-9b>¶
　　右天子之學即王宫之學諸儒之言不同¶
¶
　　王制諸侯天子命之教然後爲學小學在公宫南之¶
左大學在郊名曰頖宫長樂陳氏曰諸侯之學小¶
學在内大學在外故王制言小學在公宫南之左¶
大學在郊以其選士由内以升於外然後以達於¶
京故也天子之學小學居外大學居内故文王世¶
子言凡語於郊然後於成均取爵於上尊以其選¶
士由外以升於内然後達於朝也¶
¶
<pb:KR1h0033_WYG_001-10a>¶
　　右諸侯之學即國都之學¶
¶
¶
¶
¶
¶
¶
¶
　　學記曰古之教者家有塾黨有庠術有序國有學注¶
曰術當爲遂聲之誤也古者仕焉而老者歸教於¶
閭里朝夕坐於門門側之堂謂之塾疏曰按書傳¶
說云七十致仕而退老歸鄉里大夫爲父師士爲¶
<pb:KR1h0033_WYG_001-10b>¶
少師新穀已入餘子皆入學距冬至四十五日始¶
出學上老平明坐於右塾庶老坐於左塾餘子畢¶
出然後皆歸夕亦如之上老父師庶老少師漢書¶
食貨志曰春令民畢出在壄冬則畢入於邑春將¶
出民里胥平旦坐於右塾鄰長坐於左塾畢出然¶
後歸夕亦如之入者必持薪樵輕重相分斑白不¶
提挈陳祥道禮書曰坐上老庶老於此所以教之¶
學也坐里胥鄰長於此所以教之耕也　疏又曰¶
<pb:KR1h0033_WYG_001-11a>¶
六鄉舉黨六遂舉序則餘閭里以上皆有學可知¶
鄭注州長云序州黨之學注鄉飲酒義云庠鄉學¶
也此云黨有庠是鄉之所居黨爲鄉學之庠不别¶
立序凡六鄉之内州學以下皆爲庠六遂之内縣¶
學以下皆爲序又曰黨有庠疑夏殷禮也¶
¶
　　右鄉天子之制百里爲近郊有六鄉二百里¶
爲逺郊有六遂大國三鄉三遂次國二鄉二¶
遂小國一鄉一遂尚書傳曰百里之國二十¶
<pb:KR1h0033_WYG_001-11b>¶
里之郊七十里國九里之郊五十里國三里¶
之郊　按上注疏所言則閭里以上凡鄉州¶
黨族遂縣鄙酇皆有學但閭里之塾爲小學¶
餘皆大學也¶
¶
　　大戴禮曰王子八嵗出就外舎學小藝履小節束髮¶
而就大學白虎通亦曰八嵗入小學十五嵗入大¶
學尚書大傳曰公卿之太子大夫元士之適子十¶
有三年入小學二十入大學又曰嵗事已畢餘子¶
<pb:KR1h0033_WYG_001-12a>¶
皆入學年十五入小學十八入大學　按大戴禮¶
是王子入學嵗數書傳前說是公卿大夫元士之¶
子入學嵗數遲速不同程子只據大戴禮酌中爲¶
定朱子從之¶
¶
　　灑掃應對進退是其所行故教其節六藝非㓜少能盡¶
行故教誦其文灑者播水於地以浥塵掃者運帚¶
於地以拂塵也　實水於盤攘袂及肘堂上播灑¶
室中握手灑之節也如爲長者糞之禮必加帚於¶
<pb:KR1h0033_WYG_001-12b>¶
箕上以袂拘而退以箕自鄉而扱之如拚席不以¶
鬛執箕膺擖又如凡拚之紀必由奥始俯仰罄折¶
拚毋有徹之類是埽之節也扱音吸(缺)　　　拚¶
弗運反鬛力輒反帚也擖又作揲舌也並以涉反¶
執箕以舌自鄉也　如先生問焉終則對如長者¶
問不辭讓而對非禮也又如長者不及毋儳言毋¶
勦說毋雷同之類應對之節也　如見父之執不¶
謂之進不敢進不謂之退不敢退如侍坐於君子¶
<pb:KR1h0033_WYG_001-13a>¶
請見不請退君子欠伸運笏澤劔首還屨問日蚤¶
莫請退可也之類進退之節也¶
¶
　　禮謂五禮吉禮祭天神祀地祇享人鬼之禮凡十有¶
二凶禮喪荒弔禬恤凡五賓禮朝宗覲遇會同問¶
視凡八軍禮師均田役封凡五嘉禮飲食婚冠賓¶
射饗燕脤膰賀慶凡六　樂謂六樂雲門黄帝樂¶
大咸堯樂大㲈舜樂大夏禹樂大濩湯樂大武武¶
王樂　射謂五射白矢謂矢貫侯過見鏃白參連¶
<pb:KR1h0033_WYG_001-13b>¶
前放一矢後三矢連續而去剡注羽頭高鏃低去¶
剡剡然襄尺謂臣與君射立讓君一尺而退井儀¶
謂四矢貫侯如井之容儀剡矢冉反襄者讓也¶
御謂五御鳴和鸞和在式鸞在衡升車馬動則鸞¶
鳴鸞鳴則和應逐水曲謂隨逐水勢之屈曲而不¶
墜水過君表謂若毛詩傳云褐纒旃以爲門間容¶
握驅而入擊則不得入是也舞交衢謂在交道而¶
車旋應舞節逐禽左謂御驅逆之車逆驅禽獸使¶
<pb:KR1h0033_WYG_001-14a>¶
左當人君以射之　書謂六書象形謂日月之類¶
象形體爲之會意謂武信之類止戈爲武人言爲¶
信會合人意也轉注謂考老之類連類一首左右¶
相注指事謂上下之類假借謂令長之類一字兩¶
用諧聲謂形聲一也江河之類皆以水爲形工可¶
爲聲　數謂九數方田以御田疇界域粟布以御¶
交質變易衰分以御貴賤廩稅少廣以御積羃方¶
圓商功以御工程積實均輸以御逺近勞費盈朒¶
<pb:KR1h0033_WYG_001-14b>¶
以御隱雜互見方程以御錯揉正圓勾股以御高¶
深廣逺衰初危反廩力錦反羃莫狄反朒女六反¶
¶
　　天子元子將繼世有天下衆子將封國爲諸侯以至¶
二字包諸侯在其中諸侯元子將繼世有國衆子¶
將爲大夫公卿大夫元士適子皆將繼世有禄位¶
不問賢愚皆必當學若公卿大夫元子之衆子則¶
與凡民同擇俊秀入大學焉¶
¶
　　漢有秀才士之美稱也北史萬人之俊曰秀凡俊秀¶
<pb:KR1h0033_WYG_001-15a>¶
只是人才出衆之名¶
¶
　　次第言小大入學之年節目言小學之節文大學之¶
八條目¶
¶
　　心得不是知得是此身體道而行理融神會契合之¶
妙者所以著在躬行之下¶
¶
　　日用如飲食起居皆是彛倫只是五者之常倫¶
性分是從天理大原頭分來底職分是現處地位君¶
臣父子長㓜朋友隨事合當做底¶
¶
<pb:KR1h0033_WYG_001-15b>¶
　　陵小山也夷平也陵夷言丘陵斜陁漸漸與地夷平¶
教化漸廢至於無類如此¶
¶
　　誦傳先王之法兼大小學言之傳是傳之當時與下¶
詔後世對說¶
¶
　　支者木之末流者水之末餘者食之末裔者衣之末¶
支流餘裔却是止把水與衣二者來比謂支分之¶
流餘末之裔也¶
¶
　　規模節目以三綱八條對言則三綱爲規模八條爲¶
<pb:KR1h0033_WYG_001-16a>¶
節目謂八條即三綱中事也獨以八條言之則平¶
天下爲規模上七條爲節目平天下是大學之極¶
功然須是有上七條節節做工夫行至於極然後¶
可以平天下¶
¶
　　俗儒是害於内者異端是害於外者凡非聖人之道¶
而别立異論者皆異端此是總名虚無寂滅又是¶
其中目之大者老氏以無爲道而其用專以清浄¶
爲宗釋氏以萬物皆空然後見其本性而以寂滅¶
<pb:KR1h0033_WYG_001-16b>¶
爲期聖學止是五常人倫一切都是實事全然相¶
反戾　權變詐也謀隂計也術數小道智數也百¶
家各自立意持論人人不同諸子小說是也衆技¶
隂陽卜筮醫藥種樹雜藝是也一切就功名者專¶
以功利惑世百家衆技又以新竒詭異禍福射利¶
之說誣民所以人皆眩瞀奔趨之不暇是故沈迷¶
汨没不復知仁義之歸是充塞而不能行也雜出¶
乎其間是俗儒異端之間葢老釋二教雖皆正道¶
<pb:KR1h0033_WYG_001-17a>¶
然其立言高逺又無塵俗勢利之趨故被他立得¶
根基牢若可與正道角此外則必須依傍以成說¶
故必出乎二者之間　漢藝文志權謀家兵法也¶
數術家天文歴譜五行蓍龜雜占形法也方技家¶
醫藥之類也此序葢用彼名而所該者或廣¶
¶
　　如月之晦如目之盲如氣之否如川之塞晦盲言不¶
明否塞言不行¶
¶
　　反覆是輾轉愈深而不可去底意沈如物没於水而¶
<pb:KR1h0033_WYG_001-17b>¶
不可浮痼如病着於身而不可愈¶
¶
　　戰國以來固是治少亂多然五季五十三年間五易¶
代八易姓于時天下分裂爲十餘國争地殺人無¶
日無之至於弑父弑君簒攘傾奪權譎變詐無所¶
不有人倫盡喪天理消亡自古以來未有甚於此¶
時故曰季世¶
¶
　　治休美而教詳明¶
¶
　　表而出之章而顯之¶
¶
<pb:KR1h0033_WYG_001-18a>¶
　　指歸趣向趣言其始歸言其終¶
¶
　　私淑者私善於人孟子不得爲孔子之徒而私善於¶
再傳之子思朱子不得爲程子之徒而私善於三¶
傳之李氏此私淑字最切¶
¶
　　經¶
¶
　　經一章明明德新民止於至善及下逆順兩言八條¶
目共四十三字先王立學教人之法其餘皆孔子¶
發明之言看三在字及古之字可見¶
¶
<pb:KR1h0033_WYG_001-18b>¶
　　凡言道有二意天理氣化運行不息者謂之道人由¶
義理而行亦謂之道聖人贊易多言天之道餘經¶
中所言皆是言人所行之道也此大學之道又非¶
二者之謂却是言大學中教人修爲之方爾如君¶
子深造之以道之道¶
¶
　　凡言德亦有二意得天理而存於心者德也行道有¶
得於心亦德也此明明德字就得處言則是上一¶
意及加明明之功而有得於己然後有下一章¶
¶
<pb:KR1h0033_WYG_001-19a>¶
　　人之初生稟天地之氣以爲形稟天地之理以爲性¶
理無有不善則其性亦皆善所謂德也以其虚靈¶
而能具萬物之理而可應萬事故謂之明德氣則¶
有清濁純駁之不同得清者爲智得濁者爲愚純¶
者爲賢駁者爲不肖此朱子所謂氣稟所拘及其¶
有知又爲物欲牽引於外内有私意逐物而起此¶
朱子所謂物欲所蔽也氣稟所拘就有生之初言¶
之物欲所蔽就有知之後言之因此二者所得之¶
<pb:KR1h0033_WYG_001-19b>¶
明德竟被昬昧學者當慿開𤼵磨瑩之功變化其¶
氣質消去其物欲使此德復明此明明德之意人¶
之生同此理與我無異既自明德又當推以及人¶
使亦如我之用功明其德此新民之意¶
¶
　　天以善理賦人而人受之存於心者爲性故性字從¶
心生是有此心即有此理也得此性存於心其體¶
則盡具萬物之理其用則可應天下之事故謂之¶
德然性是單說理德是就汨在氣上處說故如此¶
<pb:KR1h0033_WYG_001-20a>¶
光明洞徹縱横妙用應物無窮不可雜氣言之然¶
不可離氣言之葢此理撘在正通氣上方能如此¶
明若撘在物之偏塞氣上如何會具衆理應萬事¶
是故不可離氣言之也但不可道明德是氣耳此¶
要體認¶
¶
　　三句故是大學之綱領分而推之則上一句爲下兩¶
句之總綱領下一句爲上兩句之標的明德新民¶
雖兩事對舉而新民亦是明德中事¶
¶
<pb:KR1h0033_WYG_001-20b>¶
　　知止謂知至善所在定以理言静以心言安以身言¶
慮以處事言得謂得其所止¶
¶
　　定静安屬知慮得屬行定静在事至之先安在事至¶
之際慮在處事之時得在應事之後静如不惑安¶
如不動心朱子以不惑解不動心固若一般今且¶
借此分開體認二節静是明物理各見有定向後¶
其心自然無紛擾故曰如不惑安是事來之時素¶
有以應之如俗語不手忙脚亂故曰如不動心看¶
<pb:KR1h0033_WYG_001-21a>¶
孟子論北宫黝孟施舎曾子皆是就臨應事上說¶
此安字與朱子所言畧有不同然亦不妨通意¶
¶
　　試審思之¶
¶
　　物即事也事即物也物有形而事無迹故互舉就明¶
德新民以己對人言故曰物五者是一事之始終¶
故曰事¶
¶
　　朱子語録曰對言則事是事物是物獨言則兼事在¶
其中如仁者不過乎物所謂物亦只是事¶
¶
<pb:KR1h0033_WYG_001-21b>¶
　　古之欲明明德於天下此處上明字又與篇首上明¶
字稍不同此謂推明明明德之道於天下下明徳¶
字句章篇首明明德三字章句使天下之人使字¶
體貼上明字意¶
¶
　　不曰欲平天下先治其國而曰明明德者是要見新¶
民是明德中事又見新民不過人各明其德而已¶
¶
　　凡言必先而后固是謂欲如此必先如此既如此¶
然後如此然而致知力行並行不悖若曰必格盡¶
<pb:KR1h0033_WYG_001-22a>¶
天下之物然後謂之知至心知無有不明然後可¶
以誠意則或者終身無可行之日矣聖賢之意葢¶
以一物之格便是吾之心知於此一理爲至及應¶
此事便當誠其意正其心修其身也須一條一節¶
逐旋理會他日凑合將來遂全其知而足應天下¶
之事矣¶
¶
　　八條目前段自下說上者明明德新民工夫後段自¶
上說下者止至善之功效¶
¶
<pb:KR1h0033_WYG_001-22b>¶
　　格物致知以知言誠意以下以行言¶
¶
　　其本亂而末治者否此本字舉身而言上該誠意正¶
心下對家國天下厚謂家薄謂國與天下家者父¶
子兄弟夫婦所在固所當厚國與天下皆推此以¶
接之故當薄其勢自然如此此非是教人薄於¶
逺正是教人厚於近也君子之學只是要明得分輕¶
重之分既明則家厚而國薄自不容已¶
¶
　　章句人之所得乎天原明德之所從來虚靈不昧解¶
<pb:KR1h0033_WYG_001-23a>¶
明字具衆理應萬事解德字虚靈正說不昧反說¶
作一貫看下惟虚故靈虚是體靈是用惟虚靈故¶
不昧虚靈是體不昧是用惟虚靈不昧故能具衆¶
理虚靈不昧是體具衆理是用惟其具衆理故能¶
應萬事具衆理是體應萬事是用又分看惟虚靈¶
故能具衆理惟不昧故能應萬事人之所得至萬¶
事者也是明德正訓下三轉却是說上明字但爲¶
氣稟至有時而昬原其所當明然其本體至未嘗¶
<pb:KR1h0033_WYG_001-23b>¶
息者証其所可明下言明之之方復其初言明之¶
之效¶
¶
　　氣稟是内根物欲是外染氣稟濁駁有㣲甚則物欲¶
所染有淺深明明德是要變化氣稟消除物欲氣¶
稟已一定物欲則日增用功者但要隨時隨事止¶
遏物欲使不行開廓氣稟使通暢是皆開𤼵吾本¶
有之光明所能至¶
¶
　　止者必至於是而不遷之意至善即是義理極處即¶
<pb:KR1h0033_WYG_001-24a>¶
中必至於是是不可不及不遷是不可過¶
¶
　　事理當然釋善字極釋至字¶
¶
　　修身以上至新民之事結八條目前節工夫而上至¶
於明徳新民三綱物格知至至所止之序結八條¶
目後節效驗上貫知止能得五句而總於止至善¶
之綱¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0033_WYG_001-24b>¶
　　三綱領八條目圖¶
¶
¶
¶
¶
¶
¶
¶
¶
¶
<pb:KR1h0033_WYG_001-25a>¶
　　止於至善¶
¶
¶
¶
¶
¶
¶
¶
¶
¶
<pb:KR1h0033_WYG_001-25b>¶
　　本末圖¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0033_WYG_001-26a>¶
　　傳首章¶
¶
　　康誥曰周武王封弟康叔於衛而告之之書克明德¶
言文王之能明其德也曾子引之解明德克字有¶
力明字即上明字德字包明德字¶
¶
　　太甲湯孫之名湯崩太甲立不明伊尹作書以告之¶
史官題曰太甲顧諟天之明命言湯之德也亦引¶
之釋明明德顧諟上明字明命即明德就天付予¶
處說謂之明命就人得之而言謂之明德¶
¶
<pb:KR1h0033_WYG_001-26b>¶
　　顧諟動静皆顧一息之頃一事之毫末放過便不是¶
顧天之明命雖是就付與我處言然此明命即是¶
萬物之理在裏面故於應事處才有照管不到便¶
暗損了此明命¶
¶
　　帝典即堯典克明峻德史官賛堯之德亦引釋明明¶
德峻德即明德¶
¶
　　第一節平說明明德第二節是明明之功學者全當¶
法此而用功第三節言明其德以至於大此明明¶
<pb:KR1h0033_WYG_001-27a>¶
德之極功皆自明也雖結上文自字有力明德須¶
是自去明之方可¶
¶
　　傳二章¶
¶
　　古人沐浴用盤盛水以杓取水澆身以杅承之茍訓¶
誠猶今人言果能真能此一節自新即明明德之¶
意¶
¶
　　日日新是接續意又日新是無間斷不己意¶
¶
　　第二節文公以新民爲自新之民葢民心皆有此善¶
<pb:KR1h0033_WYG_001-27b>¶
才善心𤼵見便是自新之機因其欲新而鼓舞之¶
作字是前新字意新民工夫只是推充感化兩事¶
明明德於上則感而自新又因其自新之機推其¶
有餘而引導勸掖之則民德日新矣¶
¶
　　第三節周雖舊邦文王明明德而及於民政教日新¶
初受天命¶
¶
　　日新一節言自新接上明明德作新民是新民工夫¶
其命維新言新民功效第四節無所不是指言明¶
<pb:KR1h0033_WYG_001-28a>¶
明德新民兩事用其極言兩事皆止於至善下接¶
至善傳¶
¶
　　此章釋新民而章内五新字皆非新民之新盤銘以¶
自新言康誥以民之自新言詩以天命之新言然¶
新民之意却於中可見¶
¶
　　傳三章¶
¶
　　王者所居地方千里謂之王畿王者所自治王畿居¶
天下之中四方之人環視内向皆欲歸止於其地¶
<pb:KR1h0033_WYG_001-28b>¶
猶事中各有至善之理人當止之也¶
¶
　　緝熈與敬止是文王作聖功用緝熈是接續光明謂明¶
德常明無時止息而又敬而行之則事事得其當¶
而止於至善也緝熈體上敬止用上言爲人君以¶
下是曾子之意言文王止於至善者如此君臣父¶
子交是事仁敬孝慈信是五者之則即至善也此¶
五者人倫之大故曾子提出言之天下事無大小¶
皆有至善所以貴於窮理而力行¶
¶
<pb:KR1h0033_WYG_001-29a>¶
　　五止是曾子就文王之德之實而言使學者效之亦¶
無不敬而止於至善也如文王之視民如傷𤼵政¶
施仁必先於矜寡孤獨無凍餒之老罪人不孥之¶
類止於仁也崇侯譖文王欲叛紂怒囚之羑里文¶
王嘆曰父有不慈子不可以不孝君有不明臣不¶
可以不忠豈有君而可叛乎及既釋之乃率殷之¶
叛國以事紂所謂三分天下有其二以服事殷止¶
於敬也禮記言文王爲世子事王季之節及言文¶
<pb:KR1h0033_WYG_001-29b>¶
王之祭事死如事生思死者如不欲生忌日必哀¶
稱諱如見親如欲色然止於孝也君子慈其子莫¶
大於教之使成聖賢之德文王之子武王周公爲¶
聖人康叔封耼季載爲賢者畢公召公亦以爲文¶
王子則止於慈可見矣文王治岐耕者九一仕者¶
世禄平虞芮之田而歸者四十餘國又如文王伐¶
崇三旬不降退修教而復伐之因壘而降又如汝¶
墳詩言魴魚頳尾王室如燬雖則如燬父母孔邇¶
<pb:KR1h0033_WYG_001-30a>¶
則止於信可見矣¶
¶
　　淇澳之詩美衛武公之德也此節工夫全在切磋琢¶
磨四字上章句謂治之有緒而益致其精治之有¶
緒謂先切琢而後可磋磨循序而進工夫不亂益¶
致其精謂既切琢而又須磋磨求其極至工夫不¶
輟切磋曾子以喻學是就知上說止至善講習討¶
論窮究事物之理自淺以至深自表以至裏直究¶
至其極處琢磨曾子是就行上說止至善謂修行¶
<pb:KR1h0033_WYG_001-30b>¶
者省察克治至於私欲浄盡天理流行直至是處¶
瑟兮以下皆以效言瑟兮僴兮曾子謂恂慄是德¶
存於中者完赫兮喧兮曾子謂威儀是德見於外¶
者著¶
¶
　　賢親樂利金先生曰賢其賢者高山仰止景行行止¶
崇其德也親其親者敬其所尊愛其所親象其賢¶
也樂其樂者風清俗美上安下順樂其遺化也利¶
其利者分井受廛安居樂業沐其餘澤也¶
¶
<pb:KR1h0033_WYG_001-31a>¶
　　邦畿一節言物各有當止之地只平說止字綿蠻一¶
節言知止穆穆一節言止於至善淇澳一節言明¶
明徳止至善於戲一節言新民止至善¶
¶
　　章句丘隅岑蔚之處是山岑銳蓊蔚之地岑銳則網¶
羅弓矢不可到蓊蔚則鷹隼不可及可謂知其地¶
之善而止之¶
¶
　　朱子註文王之詩曰緝續熈明亦不已之意言穆穆¶
然文王之德不已其敬如此註載見俾緝熈于純¶
<pb:KR1h0033_WYG_001-31b>¶
嘏曰使我得繼而明之以至于純嘏也注敬之學¶
有緝熈于光明曰續而明之以至于光明而注此¶
則曰緝繼續也熈光明也或問曰繼續光明自無¶
不敬而所止者莫非善也以三詩之註例之則此¶
熈字非指光明也乃緝之熈之是繼續之光明之¶
也其重在敬字謂緝熈其敬而自然止至善也二¶
詩言緝熈純嘏緝熈光明而此詩則緝熈其敬也¶
¶
　　精是明白之至理指五事而言㣲是五事中纎悉之¶
<pb:KR1h0033_WYG_001-32a>¶
事及毎事之間曲折㣲隱處¶
¶
　　推類盡其餘推君臣父子國人之類而知其餘有夫¶
婦兄弟之倫推仁敬之類知其餘有夫義婦順兄¶
友弟恭之則又推凡天下之萬物衆事亦莫不有¶
至善之所在¶
¶
　　嚴密是嚴厲縝密武毅是剛武强毅曾子以恂慄釋¶
瑟僴而朱子謂恂慄者嚴敬存乎中金先生謂所¶
守者嚴密所養者剛毅嚴密是不粗疎武毅是不¶
<pb:KR1h0033_WYG_001-32b>¶
頽惰以此輾轉體認則瑟僴之義可見宣著盛大¶
字四字兩義總解赫喧二字¶
¶
　　講習討論是一串說省察克治是兩節既講之又重¶
習之復討論之言之轉密省是内自警省察是密¶
察精詳此求已有未善也克者勝去治者平之此¶
去其不善以從善也¶
¶
　　饒雙峯曰咏嘆言其詞淫佚言其義淫佚者意味溢¶
乎言詞之外也¶
¶
<pb:KR1h0033_WYG_001-33a>¶
　　傳四章¶
¶
　　聴訟是新民之末節治國平天下豈專在聴訟乎況¶
齊家一條聴訟更用不着古人言語不急迫雖是¶
解經亦偶取聖人兩句來說一事以爲例爾此章¶
當自下看上從大畏民志起聖人言爲人上而聴¶
斷獄訟得其平我亦與衆人無異然爲治者致民¶
有所訟方爲之剖斷亦末矣必使民皆無可訟之¶
事乃得其本也此語有未𤼵之意故曾子引之而¶
<pb:KR1h0033_WYG_001-33b>¶
續以明之其意葢曰何以使民無訟葢上之人能¶
使無情實之人不敢盡其虚誕之辭天下事是非¶
自有一定爲人不肯認已之非而妄與人争故致¶
訟及至訟庭亦以非爲是用虚妄誕謾之辭强辯¶
力争以惑上聴上之人爲其所誑而亂事之真是¶
非則人無所忌憚訴訟者紛然而起無實之言既¶
不行則無訟矣又言何以使無情者不得盡其辭¶
必大有以畏服民之心志然後可然此句猶是歇¶
<pb:KR1h0033_WYG_001-34a>¶
後語不曾說破何以使民志服是使讀者自思其¶
實德明辨可服人心此謂知本一句只是結聴訟¶
之本不是結凡新民之本詳讀可見¶
¶
　　聴訟是新民一端新民末也然須有其本本即明明¶
徳也我之德既明則自能服民志而不敢盡其無¶
實之言凡人争訟必有一直一曲只是爲聴訟者¶
可欺雖理屈者也敢來争若聴訟者徳既明則人¶
自不敢欺人既不可欺其上則不敢爲惡不敢飾¶
<pb:KR1h0033_WYG_001-34b>¶
非而民德亦新自然無訟可聴如虞芮争田不敢¶
履文王之庭是文王之德大畏民志自然無訟¶
¶
　　傳五章¶
¶
　　此謂知本饒雙峯云知本只是物格二字之誤知¶
字彷彿與物字相類本是從木亦是格字偏旁此¶
說亦有意思若如此則兩句總是格物致知章語¶
句爾不必作衍文¶
¶
　　大學在禮記中其次第錯亂不齊程子曾正之而未¶
<pb:KR1h0033_WYG_001-35a>¶
盡朱子重正之而爲經傳其餘傳與經相合皆有¶
條理惟格物致知無傳而大學工夫始於格物若¶
無傳則格物無用功之方朱子取程子之意爲格¶
物致知傳致知格物是推極我之心知在窮究事¶
物之理只是一意但在我在物不同耳所以只作¶
一傳不分爲二¶
¶
　　言欲致吾之知在即物而窮其理是先解致知即是¶
格物一事見在字意明人心之靈莫不有知而天¶
<pb:KR1h0033_WYG_001-35b>¶
下之物莫不有理是推知與理之原惟於理有未¶
窮故其知有不盡是言氣稟拘物欲蔽者不可不¶
致格大學始教是言大學教人以格物致知爲始¶
是大學用功起頭即凡天下之物莫不因其已知¶
之理而益窮之以求至乎其極此正是格物用功¶
處但只把致格兩事統說在裏推極我之心知在¶
窮究事物之理格物之理所以推致我之心知用¶
力之久一旦豁然貫通是言格物本是逐一件窮¶
<pb:KR1h0033_WYG_001-36a>¶
究格來格去忽然貫通如知事人之理便知事鬼¶
之理知生之理便知死之道又如曾子聞一貫之¶
說便說出忠恕來葢事雖萬殊理只是一曉理之¶
在此事如此便可曉理之在彼事亦如此到此須¶
有融會貫通脫然無碍如氷消雪釋怡然渙然處¶
格物工夫至此方極物之表裏精粗無不到是言¶
格物於一事之中須推得到底透徹全無疑碍方¶
是然後又去格一物不可於一事之中做半節工¶
<pb:KR1h0033_WYG_001-36b>¶
夫了便且住譬如看文字且於一章中窮究其訓¶
詁辭語㫖意隱㣲處無不洞曉了然後看第二章¶
此是一物中表裏精粗無不到事事如此詳細是¶
衆物表裏精粗無不到天下事物至多固不可件¶
件窮格但格得物多後不揀見甚麽物來只把這¶
道理格將去自然貫通文公曾把破竹譬喻大意¶
謂初破時逐節破數節之後一節節開去更無凝¶
滯此喻最切吾心之全體大用無不明全體即前¶
<pb:KR1h0033_WYG_001-37a>¶
具衆理大用即前應萬事程先生教人格物有三¶
事或讀書講明義理或論古今人物而别其是非¶
或應接事物而處其當否文公取在格物致知或問¶
中然三事又當以讀書爲先¶
¶
　　表裏精粗事事皆有且如子之事親其道當孝此是¶
表如孝經一書之中有許多節目又諸書言孝節¶
目不一此是裏粗是節目中之所當然謂其間事¶
爲禮節也精是節目中之所以然謂事爲禮節中¶
<pb:KR1h0033_WYG_001-37b>¶
之至理也¶
¶
　　此章須兼看或問¶
¶
　　傳六章¶
¶
　　誠意只是着實爲善着實去惡自欺是誠意之反毋¶
自欺是誠意工夫二如是誠意之實自慊是自欺¶
之反而誠意之效慎獨是誠意地頭¶
¶
　　欺慊皆言自是意之誠不誠皆自爲之自欺者適害¶
己不自慊者徒爲人曾子以毋字禁之使人凜然¶
<pb:KR1h0033_WYG_001-38a>¶
一知所戒又以二如字表之使人知所趨¶
¶
　　惡惡臭好好色人人皆實有此心非僞也二如字曉¶
學者當實爲善去惡若惡惡臭好好色之爲也此¶
二句作兩層看¶
¶
　　前慎獨以心言後慎獨兼所處言¶
¶
　　潤身體胖含修身意¶
¶
　　此章第一節誠意正義二節誠意之反三節惡誠中¶
形外四節善誠中形外¶
¶
<pb:KR1h0033_WYG_001-38b>¶
　　誠意是致知以後事故章句曰知爲善以去惡而心¶
之所發有未實也¶
¶
　　茍且是去惡不決徇外是爲善非爲己也¶
¶
　　章句於經云意者心之所𤼵𤼵如言初動處又於慎¶
獨云審其幾幾亦是初動處此固言心纔動便要¶
實然心以體統言意即是心發而應事處初動固¶
要誠應事至於終亦要誠若只是初𤼵人未知時¶
要誠及至事形之後却不必誠可乎慎獨而謂之¶
<pb:KR1h0033_WYG_001-39a>¶
審其幾者是一動便須誠其實直至事之終首尾¶
皆誠不然則𤼵已形見了此時於工夫却何所屬¶
又不可入正心之目也下文言小人閒居爲不善¶
無所不至則是著於事爲明矣而亦曰慎獨又十¶
目手所視指及潤身體胖皆歸之誠意則意字相¶
關前後始終可謂分曉¶
¶
　　銷沮閉藏銷沮出於無心閉藏却是用意大凡爲惡¶
亦是有此氣充此惡念行出此小人平時可謂張¶
<pb:KR1h0033_WYG_001-39b>¶
主爲是他已曉得惡不可爲故見君子之專爲善¶
者一時慚愧前張主之氣銷沮自不可留於是暫¶
爲善以閉藏不善厭鄭氏讀爲黶注閉藏貌朱子¶
加銷沮字是閉藏之原若不銷沮則不肯閉藏也¶
陸氏有烏斬烏簟兩音說文歐減反釋曰中黒也¶
正是暗晦意思今宜讀從烏斬¶
¶
　　用力之始言致知用力之終言誠意序不可亂謂致¶
知然後誠意功不可闕謂致知又不可不誠意¶
¶
<pb:KR1h0033_WYG_001-40a>¶
　　傳七章¶
¶
　　有字當重讀忿懥恐懼好樂憂患四者是人不可免¶
者但不可有之於心若一事有之於心則應他事¶
皆不合理即是心不得其正¶
¶
　　集義心不可有一物外面酬酢萬變都只是隨分限¶
應去都不關自家心事纔繫於物心便爲其所動¶
所以繫於物者有三或是事未來而自家先有這¶
箇期待底心或事已應過去了又却長留在胷中¶
<pb:KR1h0033_WYG_001-40b>¶
不能忘或正應事時意有偏重這都是爲物繫縛¶
愚按朱子說此三箇有所可謂推明詳盡子莫執¶
中事未来之有所也莊周縁督應事際之有所也¶
顔子不遷怒事過後不有所也¶
¶
　　事未來不可有意事已徃不可留心¶
¶
　　忿懥四者情也中庸言喜怒哀樂禮運言喜怒哀懼¶
愛惡欲皆是情之名聖賢隨事提出告人所以不¶
同¶
¶
<pb:KR1h0033_WYG_001-41a>¶
　　前言心不正是心雖在所應事上而情之用不當或¶
以怒應當喜者或以樂應當哀者後言心不在是¶
心不在所應事上謂身心全不相關所以前節便¶
要察後節便當敬¶
¶
　　雙峯謂心不正以義理言心不在以知覺言¶
¶
　　大率忿恐好憂四字稍輕下四字尤重此章兩節說¶
正心正心後節說修身¶
¶
　　四者心之用固人所不能無專是有所二字爲重事¶
<pb:KR1h0033_WYG_001-41b>¶
來感此心隨其輕重大小以理應之而適於中事¶
既徃則此心便消釋如此則不是有所事來動此¶
心被他著得重則應之亦重如忿至於懥恐至於¶
懼好至於樂憂至於患此是有所或固滯於心而¶
以忿懥應當喜者以好樂應當憂者亦是有所葢¶
四者便是喜怒哀樂但喜怒哀樂是平說此稍不¶
同忿懥怒也但忿是怒之暴懥而怒而有恚結意¶
好樂則喜與樂也但好樂字有力而近於欲恐懼¶
<pb:KR1h0033_WYG_001-42a>¶
憂患皆哀之類也但恐而至懼憂而至患皆有過¶
當意金先生謂此四者重累其辭即是情之勝而¶
滯之深也朱子用欲動情勝字葢欲動是事來之¶
初情勝是應事之際若此事已徃情猶留滯移以¶
應他事而不當亦情勝也¶
¶
　　葢意誠以下言誠意然後能正心然或以下言既誠¶
意又須正心¶
¶
　　傳八章¶
¶
<pb:KR1h0033_WYG_001-42b>¶
　　親愛賤惡畏敬哀矜敖惰本十事以其意思相似作¶
五句親愛畏敬哀矜是好上事敖惰賤惡是惡上¶
事此十事亦日用常行必不可去者但不可偏一¶
偏則非好惡之正¶
¶
　　金先生曰敖惰只是常情之所忽如卑㓜婢妾之類¶
若一向偏而忽之則亦有不知其善之弊又曰前¶
四事是心上失故在正心章此五事在事上失故¶
在修身章¶
¶
<pb:KR1h0033_WYG_001-43a>¶
　　誠意章正言工夫又反復言其弊正心修身兩章皆¶
是反說其病𦂳要工夫即在誠意既誠則所行都¶
是善是善一邊事但恐遇事時又有未盡善又要¶
逐節關防¶
¶
　　傳九章¶
¶
　　孝弟慈三字是自修身上說來以求齊家之原人自¶
能盡孝弟慈之道推之治國便是事君事長使衆¶
之道¶
¶
<pb:KR1h0033_WYG_001-43b>¶
　　保赤子是父母愛子之心如保者是言君養民亦當¶
如父母之保赤子赤子不能言父母保之雖不中¶
不逺況民之能言而意易曉者所欲與之聚之所¶
惡勿施雖不中民之心亦不逺矣前言孝弟慈而¶
此獨就慈上言者葢治國是上之撫下故專就愛¶
民處說¶
¶
　　仁讓必一家方能一國化貪戾只一人便能一國亂¶
至於僨事又只在人之一言以此見爲善難爲惡¶
<pb:KR1h0033_WYG_001-44a>¶
易不可忽如此¶
¶
　　其所令反其所好而民不從一句只就桀紂上說桀¶
紂雖惡其出令亦未嘗不善只是民不從而從其好¶
¶
　　藏乎身不恕是存乎身者無可推之道¶
¶
　　孝弟慈而爲事君事長使衆之道是善底不出家而¶
成教於國仁讓貪戾而國皆從是善惡兩端不出¶
家而成教於國堯舜帥天下以仁而民從繼一家¶
仁讓一國仁讓而言桀紂帥天下以暴而民從繼¶
<pb:KR1h0033_WYG_001-44b>¶
一人貪戾一國作亂而言¶
¶
　　宜其家人詩中本言女子能宜家曾子引此以明學¶
者德化行於閨門之内而使女子能宜家進一層¶
說第三引詩而言父子兄弟足法亦是我之威儀¶
全無差忒誠心德化感格上下而父子兄弟之慈¶
孝友恭皆可爲天下法然後民法之也¶
¶
　　三引詩自内以至外婦人女子最難於化而夫婦之¶
間常人之情最易失於動不以正化能行於閨門¶
<pb:KR1h0033_WYG_001-45a>¶
則德盛矣故引詩言夫婦爲首而兄弟次之總一¶
家言者又次之¶
¶
　　治國平天下一曰感化一曰推充已有德人感而化¶
於善者上也推此道而充廣者次之然人不能盡¶
化而所觀感者亦未必盡天下之事故須有禮樂¶
政教使人有可效之法是以大學中皆具此二義¶
此章章首至成教於國是化三所以是推保赤子是¶
就慈所以使衆一條上說是推仁讓一節是化帥¶
<pb:KR1h0033_WYG_001-45b>¶
天下一節是化有諸已無諸已是推三引詩是化¶
¶
　　傳十章¶
¶
　　此章分作四節看自章首至失衆則失國爲一節自¶
是故君子先慎乎徳至不善則失之爲一節自楚¶
書至驕泰以失之爲一節自生財有大道至篇終¶
爲一節四節中又分爲小段看¶
¶
　　第一節專反覆言絜矩分五段¶
¶
　　第一段老老㓜㓜恤孤是直從齊家上說來即前¶
<pb:KR1h0033_WYG_001-46a>¶
章孝弟慈也老老長長恤孤是上之人能盡此則¶
足以感於下興孝弟不倍是下民觀其上而化之¶
好善惡惡人心所同故上之人盡孝弟慈而民便¶
興起可見人同有此明德而易化矣則上之人凡¶
所好惡民無不同者然天下之大兆民之衆須有¶
規矩制度使各守其分以遂其孝弟不倍之心而¶
不拂其好惡之情然後可不然則上下無節不能¶
均平齊一也是以以己之心度人之心品量位置¶
<pb:KR1h0033_WYG_001-46b>¶
以爲之限則天下無不平矣故有絜矩之道上三¶
句是化絜矩是推¶
¶
　　九章言孝弟慈十章亦言孝弟慈九章是推充是¶
正說孝弟慈者修身也所以齊其家推而治國者¶
也十章是感化是𤼵凡說上之人孝弟慈下之人¶
便能如此則是凡上之人所欲得者下之人皆所¶
同欲既爲人上而境内匹夫匹婦不獲自盡則無¶
以成治平之功然而地大民衆必有規矩法制然¶
<pb:KR1h0033_WYG_001-47a>¶
後可以周徧而公平故須度義以處之故曰是以¶
君子有絜矩之道平天下之道在絜矩絜矩之原¶
在識其端而推己耳所推者只是好惡兩面在上¶
者己之好惡無不得則使人人各得其好惡至於¶
大小高下厚薄則隨人所當得之分¶
¶
　　矩以器言即木匠之曲尺也以義言則方也總言¶
則用曲尺以度方絜矩只是度義兩字¶
¶
　　第二段專釋絜矩之義上下四方均齊方正自守¶
<pb:KR1h0033_WYG_001-47b>¶
所當得之分不侵越出外上之人如此則下民化¶
之亦循其矩而不敢侵其外也¶
¶
　　且如君十卿禄爲君者但於十分之外多有所取¶
若不損百官便是損於民我所得既多他所得必¶
少此即是不能絜矩凡事皆是如此¶
¶
　　第三段言上之人能如愛子之道愛其民則下民¶
愛其上如愛父母然愛民之道不過順其好惡之¶
心而已大約言之民所好者飽煖安樂所惡者飢¶
<pb:KR1h0033_WYG_001-48a>¶
寒勞苦使民常得其所好而不以所惡之事加¶
之則愛民之道也¶
¶
　　此段言能絜矩之效¶
¶
　　第四段南山詩家父所作其首章曰節彼南山維¶
石巖巖赫赫師尹民具爾瞻憂心如惔不敢戲談¶
國既卒斬何用不監赫赫顯盛也師太師三公惔¶
燔也談言也卒盡也斬絶也監視也上兩句興兼¶
比體下六句賦體言截然高大之南山維見其石¶
<pb:KR1h0033_WYG_001-48b>¶
之巖巖然比赫赫然尹氏居太師之位乃下民之¶
所瞻望者今乃暴虐無道下民憂之其心如火焚¶
惔憂之極而不敢安處也甚而至于不敢相戲言¶
語可謂極矣如此則國家既已終至斬絶汝何不¶
監視之乎此家父知下民困于尹氏之虐而爲此¶
詩也大學只引上四句則下四句意亦在其中(凡引¶
詩書皆是斷章取義此處却當兼下文㸔方見分明)言爲人上者赫然如此¶
則當謹絜矩之道不可稍有所偏偏則爲天下僇¶
<pb:KR1h0033_WYG_001-49a>¶
此段言不能絜矩之害¶
¶
　　第五段引文王詩言殷家未失衆之時則能配上¶
帝既失衆之後則不能配上帝矣當監視之而知¶
天之大命不易得也命之易即喪師而不配上帝¶
也下得衆言未喪師失衆言喪師也¶
¶
　　此段結上文兩段得衆得國結能絜矩之效失¶
衆失國結不能絜矩之害¶
¶
　　第二節言爲人上者明德爲本而財用爲末財固是¶
<pb:KR1h0033_WYG_001-49b>¶
國家所必用而不可無者但當修德爲本絜矩而¶
取於民有制中分五段¶
¶
　　第一段君子先慎乎德至此有用言德明而人服¶
有土而有財¶
¶
　　第二段德者本也至施奪言當修德而絜矩取民¶
財有制¶
¶
　　第三段財聚財散兩句財聚民散言不能絜矩取¶
於民無制之害財散民聚言能絜矩取於民有制¶
<pb:KR1h0033_WYG_001-50a>¶
之利散財不是要上之人把財與人只是取其當¶
得者而不過葢土地所生年年只有許多數目上¶
取之多則在下少¶
¶
　　第四段言悖貨悖四句又以言之出入比貨出入¶
不能絜矩取於民無制之害¶
¶
　　第五段引書以結之與前文王詩相應¶
¶
　　第三節言用人葢治天下之要專在於用善人故也¶
中分七段¶
¶
<pb:KR1h0033_WYG_001-50b>¶
　　第一段引楚書楚王孫圉聘於晉趙簡子問曰楚¶
之白珩猶在乎對曰然簡子曰其爲寳也幾何曰¶
未嘗爲寳楚之所寳者曰觀射父能作訓辭以行¶
事於諸侯使無以寡君爲口實又有左史倚相能¶
通訓典以叙百物以朝夕獻善敗於寡君使寡君¶
無忘先王之業又能上下說於鬼神順道其欲惡¶
使神無有怨恫於楚國曾子取其意而言金玉不¶
當寳惟當寳善人¶
¶
<pb:KR1h0033_WYG_001-51a>¶
　　第二段語見檀弓葢重耳出亡在外而有父喪秦¶
穆公使人弔之意欲使之争國而舅犯之言如此¶
大學引之其意若曰豈惟不寳金玉至於國家之¶
利亦非所寳而惟寳人也¶
¶
　　此兩段承上内德外財之意而起下用善人之¶
說¶
¶
　　第三段引秦誓專言爲政者好惡之公私此段又¶
當分作兩截看尚亦有利哉以上是一截以下是¶
<pb:KR1h0033_WYG_001-51b>¶
一截毎截當段作三人¶
¶
　　休休中心樂易之意有一个臣其心誠一樂易而¶
能容物者此以在上爲政者言有技以才言彦聖¶
以德言上面斷斷休休之人見下有才有德者則¶
能舉用而容之便可興國家而利及子孫衆民此¶
一截言能絜矩而以公心好人下截人之有技上¶
自然含斷斷休休之反之意謂有一个臣其心僞¶
雜傾躁而不能容物者見有才者妬之有德者阻¶
<pb:KR1h0033_WYG_001-52a>¶
之使不得進既不能容引善人則惡人進以敗其¶
國家而不能保子孫衆民此一截言不能絜矩而¶
以私心惡人¶
¶
　　第四段言能絜矩而惡惡得其正所謂放流則放¶
流上文媢嫉蔽賢之人朝廷之上惡人既去則善¶
人方得通下又以仁人總結之言能絜矩者也¶
第五段言絜矩而薦賢當速退不肖當逺¶
¶
　　第六段言不能絜矩而好惡之反¶
¶
<pb:KR1h0033_WYG_001-52b>¶
　　第七段以得失結之忠信善人也驕泰惡人也忠¶
信則能絜矩者也驕泰則不能絜矩者也此節雖¶
主用人言然爲君者自忠信則能用忠信之人其¶
原又在上¶
¶
　　章句謂三言得失而語益加切葢第一得失以人¶
言之第二得失以事言之第三得失就心上言至¶
上之人心不善則事皆不善而失之故曰語益切¶
一能絜矩不能絜矩之得失二尚德尚財之得失¶
<pb:KR1h0033_WYG_001-53a>¶
三用善人用惡人之得失大率絜矩則得之不絜¶
矩則失之¶
¶
　　第四節言生財之道前節但言内德而外財此節直¶
言生財之方而生財當用君子不可用小人總上¶
兩節之意中分五段¶
¶
　　第一段正言生財之方吕氏解極明白切當而朱¶
子謂務本節用尤爲精密生衆爲疾務本也食寡¶
用舒節用也¶
¶
<pb:KR1h0033_WYG_001-53b>¶
　　第二段言仁者外末不仁者内末即前節内德外¶
財之意¶
¶
　　第三段言内本外末之效絜矩章本多是推意此¶
段却是化¶
¶
　　第四段言上之人當絜矩不可侵下之利雖養雞¶
豚之小利尚不可與民争而況爲君者專事聚斂¶
以虐民乎¶
¶
　　以利爲利快目前之意而爲禍深以義爲利不過¶
<pb:KR1h0033_WYG_001-54a>¶
儉目前之用而福自逺¶
¶
　　伐氷之家章句謂卿大夫以上喪祭用氷者也周禮¶
天官凌人祭禮共氷鑑大喪共夷盤氷(共音恭鑑¶
古監反甕大口者)春祭時用鑑盛氷而致祭物於其¶
中以禦温熱之氣防其味之變也夷尸也夷盤廣¶
八尺長一丈二尺深三尺實氷其中而以尸床置¶
其上所以寒人死之尸也¶
¶
　　此段言君子能絜矩而生財之利¶
¶
<pb:KR1h0033_WYG_001-54b>¶
　　第五段又言有天下者當用善人若用惡人至於¶
天災見於上人害生於下國勢將崩此時雖有聖¶
賢欲來扶持亦不可爲再三戒用人之詳也¶
天災日食星變水旱蝗疫皆是人害如民心怨叛¶
冦賊姦宄兵戈變亂皆是¶
¶
　　此段言小人不能絜矩而生財之害¶
¶
　　此章大意治天下在乎絜矩而絜矩於用人取財處¶
爲要然得失之幾全在忠信驕泰上發於心者忠¶
<pb:KR1h0033_WYG_001-55a>¶
接於物者信則事皆務實好善惡惡皆得其正而¶
能盡絜矩之道存於心者務驕行之以侈肆必不¶
得絜矩則逺正人而讒諂聚斂之人進矣故忠信¶
驕泰治亂之原也¶
¶
¶
¶
¶
<pb:KR1h0033_WYG_001-55b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
　　讀四書叢說卷一¶
¶
