# -*- mode: mandoku-view; -*-
#+TITLE: 讀四書叢說
#+DATE: 2016-04-12 14:01:14.878602
#+PROPERTY: ID KR1h0033
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 4
<pb:KR1h0033_WYG_004-1a>¶
　　欽定四庫全書¶
¶
　　讀四書叢說卷四¶
¶
　　元　許謙　撰¶
¶
　　讀孟子叢說下¶
¶
　　滕文公上¶
¶
　　問為國章¶
¶
　　文公問為國孟子告以教養其民有養然後可教故¶
先言分田制禄而後及學校也自民事不可緩至¶
<pb:KR1h0033_WYG_004-1b>¶
雖周亦助也養之事設為庠序至小民親於下教¶
之事下至新子之國總言之答文公者止此下答¶
畢戰却只是言分田蓋畢戰惟掌井田之事也¶
¶
　　許行章¶
¶
　　許行言仁政是孟子所言井地之法陳相言聖人之¶
政是許行言神農之法蓋文公始聞孟子之言既¶
使畢戰為之矣然後許行來及許行來文公不斥¶
絶之而與之處故陳相謂已行其法而其言如此¶
¶
<pb:KR1h0033_WYG_004-2a>¶
　　聖人治民不過教養兩事堯治天下遇災變先命舜¶
禹平水土次命后稷教稼穡然後使契為司徒次¶
叙必如此¶
¶
　　江漢以下三語謂夫子之道徳光輝如江漢濯之潔¶
秋陽暴之乾皜皜潔白人不可加尚己又一說欲¶
以有若擬孔子則雖江漢以濯秋陽以暴而孔子¶
之皜皜者終不可尚己以為孟子贊美曾子則曰¶
曾子不可之辭識明義精有如江漢之濯秋陽之¶
<pb:KR1h0033_WYG_004-2b>¶
暴若是皜皜乎而不可尚也¶
¶
　　許行謂不論屨材精粗但大小同者同賈是實説孟¶
子謂大屨與小屨若同賈則賣者必不肯為大者¶
此說將大小比精粗兩屨字意不同¶
¶
　　此章孟子曰以下三大節自許子必種粟而後食乎¶
至不用於耕耳闢其假託神農之言吾聞用夏變¶
夷至不善變矣責其倍師從許子之道以下陳相¶
之遁詞故又闢其市賈不貳之説¶
¶
<pb:KR1h0033_WYG_004-3a>¶
　　夷之章¶
¶
　　語録命之矣之字夷子名¶
¶
　　滕文公下¶
¶
　　周霄問章¶
¶
　　注籍字音義見考証前篇籍者償也下　諸侯上公¶
衮冕侯伯鷩冕子男毳冕上可兼下　紘以組為之屈¶
之而屬兩端於武所以固冠於首也　副者¶
王后之首服猶王之冕禕者王后之衣猶王之衮¶
<pb:KR1h0033_WYG_004-3b>¶
衣二者皆王后之服而此言諸侯之夫人者禮記注¶
謂記者容二王之後與禕音煇　禮注三盆手者¶
三淹也兄繅毎淹大總而手振之以出絲也淹於¶
驗反又於歛反　白黒曰黼青黒曰黻青赤曰文¶
白赤曰章用此以為祭服謂染&KR0093;成此色而繡裳¶
或畫於衣者亦如此¶
¶
　　彭更章¶
¶
　　彭更於孟子傳食諸侯為泰孟子答之以舜受堯之¶
<pb:KR1h0033_WYG_004-4a>¶
天下且不以為泰而子以我傳食為泰乎彭更謂¶
非以傳食為泰但無事而食則不可耳蓋謂有職¶
業而食則可也後孟子之意則謂雖無職業而君¶
子為仁義有功於國者多何嫌於無事¶
¶
　　好辯章¶
¶
　　集注氣化盛衰人事得失反復相尋竊謂氣化盛人¶
事得則天下治氣化衰人事失則天下亂是固然¶
矣然孟子此章答好辯之問而孟子之辯專為闢¶
<pb:KR1h0033_WYG_004-4b>¶
楊墨而發則易亂為治全賴人事以補天道之不¶
足反氣化之衰而至於盛也觀堯禹之治水則以¶
人事而囘氣化武王周公誅紂伐奄孔子作春秋¶
則以人事而救衰失所以孟子亦於衰失之時闢¶
楊墨以囘氣化正人事也此正聖賢作用參天地¶
贊化育之功讀此章當如此㑹集注之意¶
¶
　　陳仲子章¶
¶
　　匡章以仲子為廉孟子謂齊之巨擘者許之也雖然¶
<pb:KR1h0033_WYG_004-5a>¶
以下貶之也伯夷盜跖之築樹反問也此非君子¶
之心謂仲子之廉當如是爾匡章對以織屨辟纑¶
易之此則合君子之道然既以功易食為無害而¶
以母兄之食與室為不義何或縱母兄之得此食¶
物為不義而我受之母兄則為義矣况既是齊之¶
世禄則兄之得禄未為不義也仲子既於母兄之¶
物所從來推一層上㸔而於所易者不能推一層¶
上㸔是不能充其廉之類矣凢此皆是反説而愛¶
<pb:KR1h0033_WYG_004-5b>¶
親敬兄及君臣之義皆在其中使之就其所明充¶
其所暗則仲子之罪大匡章之惑解矣¶
¶
　　此章經注諸廉字當辨廉有分辨不苟取也此廉之¶
正義豈不誠廉士哉此廉字陳仲子不中禮之廉¶
也仲子惡能廉及注仲子未得為廉豈有無人倫¶
而可以為廉哉此三廉字是廉之正然後可得為¶
廉耳此廉字是仲子之廉也¶
¶
　　離婁上¶
¶
<pb:KR1h0033_WYG_004-6a>¶
　　離婁章¶
¶
　　兩言規矩六律前比説用法後正言立法前謂至聰¶
明者亦須法度以比不一句必須仁政後則謂聖¶
人立法雖盡智慮亦須法度雖主於不忍人之政¶
一句然上兩語亦聖人所立之法也¶
¶
　　不仁可與言章¶
¶
　　孺子之歌主於人孟子之言主於水聖人之言雖非¶
孺子之本意然主人而言者意反淺主水而言者¶
<pb:KR1h0033_WYG_004-6b>¶
意反深所謂聲入心通無非至理¶
¶
　　道在邇章¶
¶
　　仁義根於人心所同有行之則甚近而易其要在乎¶
親親敬長但人人各自親親長長則仁義流行天¶
下其有不平者乎¶
¶
　　教子章¶
¶
　　夫子教我以正夫子未出於正也非謂為子者必有¶
是言也孟子所以責為父者身之必出於正也¶
¶
<pb:KR1h0033_WYG_004-7a>¶
　　事孰為大章¶
¶
　　事親守身雖對說而守身又為事親之本下文曽子¶
只是事親之準則意謂事親固當如此然有曽子¶
之守身則可爾¶
¶
　　離婁下¶
¶
　　子産章¶
¶
　　子産非不知為政者徒杠輿梁偶有闕耳孟子此言¶
責備賢者蓋恐學者因敬子産而以其所為皆是¶
<pb:KR1h0033_WYG_004-7b>¶
故明斥其非以曉人也¶
¶
　　中養不中章¶
¶
　　中以徳言才以能言有徳以其能成物也有能以其¶
能成事也今以子弟之無徳無能而棄之是物之¶
近者事之急者皆不能成尚可謂之有徳有能乎¶
彼此相較相去豈逺哉¶
¶
　　涵育寛以容之之意薰陶善以道之之意¶
¶
　　深造章¶
¶
<pb:KR1h0033_WYG_004-8a>¶
　　此章主於行而知在其中故集注謂道則其進為之¶
方也進為字有力當㸔蓋學者欲其循序漸進優¶
㳺涵泳力行積久自然融㑹於心所謂自得也理¶
既融於心則所處者自然安固而不搖既居之安¶
則所以資藉之者愈深逺而無窮資之既深則日¶
用之間無所徃而非道矣工夫只在深造以道四¶
字上至於自得則自然有以下效驗以知行二者¶
各體認之可見孟子之意主於行者為尤重也程¶
<pb:KR1h0033_WYG_004-8b>¶
子則專於知政在圈外¶
¶
　　博學章¶
¶
　　博學詳說以知言約則㑹其極而於行上見¶
¶
　　以善服人章¶
¶
　　以善養人謂有善於身而教化撫字使民同歸於善¶
也¶
¶
　　亟稱水章¶
¶
　　不舎見論語川上章¶
¶
<pb:KR1h0033_WYG_004-9a>¶
　　異禽獸章¶
¶
　　此以舜為標準而使人企慕以力行也舜亦異於禽¶
獸幾希者耳以其能存故為舜則衆人能存之豈¶
不亦可以至於此乎¶
¶
　　春秋章¶
¶
　　以三國之史同言而曰一也蓋謂魯之春秋其所紀¶
載非周之典禮善惡不明不過記五霸之事與晉¶
楚之史同爾至於孔子之春秋則假其事以明義¶
<pb:KR1h0033_WYG_004-9b>¶
而非盡舊史之文故曰其義則丘竊取之矣如此¶
㸔方見得中間一節¶
¶
　　可以取章¶
¶
　　可以無三字為重不可將可以可以無作兩下㸔初¶
見其可而詳察為不可故行之惟從其不可者耳¶
或問謂孟子舉傷廉以例二者蓋傷廉是順辭易¶
㸔傷惠傷勇是反辭難㸔故也須先體認惠勇之¶
本義然後見過之者為傷集注畧見而自許是全¶
<pb:KR1h0033_WYG_004-10a>¶
釋可以意深察而自疑深察半語是釋可以無意¶
自疑字乃是指去疑其可以者如此看方見得可¶
以可以無不是兩下說下文過猶不及只是結傷¶
惠傷勇兩語¶
¶
　　逢䝉章¶
¶
　　此章專為交友發羿不能取友而殺身孺子能擇友¶
而免禍¶
¶
　　言性章¶
¶
<pb:KR1h0033_WYG_004-10b>¶
　　性是人物所得以生之理本自難明求其發見之故¶
則亦不難明也然故則以利順者為本故之發於¶
逆者則又非性之本矣求己之故惻隱之發見性¶
之仁羞惡之發見性之義求人之故則父慈子孝¶
君仁臣忠求物之故則鳶飛魚躍山峙淵流皆是¶
也是皆所謂利也如下文天與星辰之故亦只是¶
利而已能知此性而利以行之則為智之大禹之¶
行水不是比喻言禹順水之性為智之大以例人¶
<pb:KR1h0033_WYG_004-11a>¶
循性皆當以利也知者應物若行其所無事則智¶
亦如禹之大矣智如禹大是亦大禹也下文又以¶
高逺者証故之易見却不是用功¶
¶
　　章内三智者不同上者字是問辭下兩者字是用智¶
之人¶
¶
　　萬章上¶
¶
　　萬章問章¶
¶
　　恝古結反音與戛同集注苦入反誤¶
¶
<pb:KR1h0033_WYG_004-11b>¶
　　娶妻章¶
¶
　　懟父母言人之常情也為廢大倫則雖子亦不免有¶
讐怨父母之心舜固非懟父母者然告則必廢大¶
倫故不告也此聖人善處變事消彌於未然此等¶
處正好觀聖人¶
¶
　　書四岳舉舜曰瞽子父頑母嚚象傲克諧以孝蒸蒸¶
乂不格姦則堯妻舜時頑嚚傲徳已化而改萬章¶
傳聞蓋亦野人之語孟子不辨惟欲發聖人處變¶
<pb:KR1h0033_WYG_004-12a>¶
之心¶
¶
　　魚入水有悠然而逝之道弟有思兄鬱陶之道故子¶
産與舜皆信之舜之愛象自天性况象又以愛兄¶
之道來感之乎¶
¶
　　堯以天下與舜章¶
¶
　　凡祭有祈有報風雨以時年穀順成氣不疴疹民無¶
夭厲則是神享其祭而其應如此¶
¶
　　百里奚章¶
¶
<pb:KR1h0033_WYG_004-12b>¶
　　鬻語六反四智二賢皆反復明奚之事然各有序第¶
一總言去虞入秦之智第二第三詳言去虞之智¶
第四詳言入秦之智第五以事實言其賢為下節¶
張本第六專以上文之賢證自鬻之言之妄前後¶
皆是仿像言之惟第五節為要然不智則不能明¶
去就之幾不賢則不足見其智之正故反復言之¶
讀之但見其文之妙而不知其意之精宻如此¶
萬章下¶
¶
<pb:KR1h0033_WYG_004-13a>¶
　　目不視惡色章¶
¶
　　去父母國之道也此一句亦孟子言孔子只有遲遲¶
吾行一句此章聖字言夷惠伊尹處是以地言與¶
大而化之之聖不同只是清任和到極處故謂之¶
聖孔子則是大而化之之聖其行之時中則清任¶
和時而出之亦無不到極處¶
¶
　　集大成一節以音比孔子知之至行之極條理即八¶
音以金而聲之所以始其衆音以玉而振之所以¶
<pb:KR1h0033_WYG_004-13b>¶
終其衆音聲振始終皆是動用字惟其知之至故¶
能始萬事惟其行之極故能終萬事是為聖智兩¶
全¶
¶
　　次一節以射比四聖人能挽强弓射逺地此力也能¶
中其的乃巧也必先知的之所在又知中之之法¶
然後因力之所至而中之謂知之明然後行之從¶
容中道三子力量雖到而知有未至故不及孔子¶
¶
　　萬章兩篇皆論聖賢之行大率皆以孔子折衷之上¶
<pb:KR1h0033_WYG_004-14a>¶
篇前五章言舜六章言大禹固無間矣七章則言¶
伊尹故八章以夫子之出處繼其後九章論百里¶
奚次篇之首又言三聖人而以孔子集大成斷之¶
三章問友而上及堯舜四章言交際又繼以孔子¶
五章為貧而仕又言孔子下二章論君餽與見諸¶
侯而又及孔子蓋孟子所願學者孔子故論古聖¶
人則以孔子繼之論賢者必以孔子折衷之前篇¶
言一治一亂及舜禹湯文武周公處與末篇之末¶
<pb:KR1h0033_WYG_004-14b>¶
皆然論語中庸之體大率亦如此所以示君子必¶
學孔子而後可¶
¶
　　告子上¶
¶
　　性猶杞栁章¶
¶
　　人受天之理以生本具仁義禮智之性人之有惡是¶
失其本性之善非其真也告子不知乃謂人性本¶
不善因矯揉以為仁義猶矯揉杞栁以為桮棬孟¶
子謂人之於仁義乃其本有而所當行者豈矯揉¶
<pb:KR1h0033_WYG_004-15a>¶
而成乃是戕賊人之常性而為之爾揉杞栁為桮¶
棬是戕賊之也非可以喻仁義也若此言之行人¶
不知者將真以為戕賊人為仁義誰肯從之是仁¶
義之禍也¶
¶
　　性猶湍水章¶
¶
　　告子謂性本無善惡但可以為善可以為惡在所引¶
者何如爾故以水無分東西為喻孟子亦就其水¶
以喻之謂性之必善譬猶水之必下告子所謂决¶
<pb:KR1h0033_WYG_004-15b>¶
之者人為之也非其自然之性也若人欲排水之¶
性甚至可使逆行况東西乎人之為善順其本性¶
也水之就下順其本性也¶
¶
　　生之謂性章¶
¶
　　告子以活動知覺為性孟子意謂以此為性則人與¶
物同而何足謂之人哉故先以白之説兩轉審告¶
子之意待其應定了然後以犬牛人之性同異而¶
問之告子知其說之非其言方塞所以言犬又言¶
<pb:KR1h0033_WYG_004-16a>¶
牛者謂非獨人物之性異就物之中其性又各不¶
同所以深曉告子以人之性善也¶
¶
　　食色性也章¶
¶
　　告子言仁是好愛只説得人心一邊不知孟子所言¶
仁義是道心告子以好食愛色皆發於心故曰仁¶
内其言已定故孟子反問之告子只答義外之説¶
孟子就其白字長字明其白不可譬長而長人長¶
馬不可同則所謂義内者可不言喻告子猶不悟¶
<pb:KR1h0033_WYG_004-16b>¶
重以内外為言不知愛之所施有宜即義在其中¶
而長之之心豈發於外是則理之不明故也孟子¶
因其以好食色者為性於是借嗜炙以為喻謂美¶
味雖在炙而嗜之者乃自内出對上長楚人之長¶
說物則指炙而言謂豈獨於人為然物亦有如此¶
者以嗜之之心比長之之心則可見義之在内無¶
疑矣¶
¶
　　富嵗子弟章¶
¶
<pb:KR1h0033_WYG_004-17a>¶
　　先以嵗之豐凶致人之善暴以明人性本善有以陷¶
溺則為惡蓋欲得食以養其生者人之常情故富¶
嵗得順其心則為善凶年不足以養其生而逆其¶
心則為惡次以麰麥為喻謂人之性本同當皆極¶
於善所以不善者養之異以勉人當盡養之之道¶
也其下又以形之所好必同以明心之所好無不¶
同而聖人之所為即衆人之所本同而當然者衆¶
人當法於聖人以全其善則當力好如口之恱味¶
<pb:KR1h0033_WYG_004-17b>¶
可也¶
¶
　　同然之然集注訓可與嗜聽美對而皆以同字冠之¶
非語助也即是字之意謂理義乃人之所同以為¶
是者¶
¶
　　牛山章¶
¶
　　浩然章論養氣而以心為主此章論養心而以氣為¶
驗曰志者氣之帥故謂以心為主曰平旦好惡與¶
人相近故謂以氣為驗集義固為養氣之方所以¶
<pb:KR1h0033_WYG_004-18a>¶
知夫義而集之者乃心也養心固戒其梏亡驗其¶
所息而可致力者則氣也彼欲養而無暴以充吾¶
仁義之氣此欲因氣之息以養吾仁義之心兩章¶
之持志操心之意未嘗不同而氣則有在身在天¶
之異然未始不相為用也¶
¶
　　魚我所欲章¶
¶
　　弗就嘑蹴之食出於倉卒之時受萬鍾在於閒暇之¶
際倉卒之時私意未動義之所發者直閒暇之際¶
<pb:KR1h0033_WYG_004-18b>¶
有計較之心則私不可遏矣倉卒而義明如乍見¶
孺子入井惻隱即生意正同閒暇而有宫室等三¶
者之累則如納交要譽惡其聲矣夫行道乞人皆¶
能行之則義乃人之本有明甚君子其可不知之¶
而由之乎孟子之戒深切著明矣¶
¶
　　三鄉為身北山先生作一讀言鄉為辱身失義之故¶
尚不受嘑蹴之食以救身之死今乃為身外之物¶
施惠於人而受失義之禄乎可謂無良心矣¶
¶
<pb:KR1h0033_WYG_004-19a>¶
　　此章專以生對義説第一節是主意第二三五又以¶
欲惡分說生字意因第一節暗與義對説蓋欲生¶
即是惡死出此必入彼二節言欲生惡死固人之¶
常情而欲惡有甚之者乃義不義耳此是本然乃¶
有義理之良心也三節反言失其良心而不能取¶
義者四節兩由是金先生作兩讀蓋正指義而言¶
五節上三句當急讀作一串此是繳第二節兩句¶
説賢者能保此好義之良心¶
¶
<pb:KR1h0033_WYG_004-19b>¶
　　上五節言生死大分下三節言辭受小節然下三節¶
亦是蒙前第一節生義言之¶
¶
　　天爵章¶
¶
　　天爵人所皆有人均各有命分有徳則足以長民故¶
人修其天爵則人爵自然至不可求也若有心求¶
人爵便已務外而失其本心之爵矣¶
¶
　　欲貴章¶
¶
　　世人但知公卿大夫之爵為貴而不知在我之身皆¶
<pb:KR1h0033_WYG_004-20a>¶
有貴者乃天所賦之善所謂天爵也天爵人所同¶
者故思則得之人爵各有命分雖求之無益天爵¶
亦是天命此則義理之命人爵乃氣數之命孟子¶
前章尚有修天爵而人爵自至之說此章則於人¶
爵下兩不願字是不將這箇為念¶
¶
　　告子下¶
¶
　　禮與食孰重章¶
¶
　　敬兄禮也雖無食而將死必不可奪兄之食而違敬¶
<pb:KR1h0033_WYG_004-20b>¶
兄之禮婚娶禮也雖至於絶嗣必不可摟人處子¶
而違婚娶之禮任人蓋異端之徒棄滅法禮而譏¶
侮之者故孟子止就其所言食色二者使之自權¶
其重輕而自思之蓋不屑之教誨也¶
¶
　　曹文章¶
¶
　　第三節為字重獨不勝為患為字輕湯文亦在人為¶
之如有力無力皆人所自為雖舉百鈞之重亦是¶
自去發奮為烏獲之徒此言用力為之皆可至况¶
<pb:KR1h0033_WYG_004-21a>¶
理義人皆有之本無虧欠不須如舉重之用力豈¶
以力不勝為患但能為之即至不至者乃不為耳¶
所以後節教他學堯則為堯學桀則為桀是皆為¶
之而已¶
¶
　　盡心上¶
¶
　　盡心章¶
¶
　　盡心知性知天　夭壽不貳¶
¶
　　存心養性事天　修身俟死　立命¶
¶
<pb:KR1h0033_WYG_004-21b>¶
　　朱子釋明徳則曰人之所得乎天而虚靈不昧以具¶
衆理而應萬事者釋心則曰人之神明所以具衆¶
理而應萬事者也二者無大異豈心即明徳之謂¶
乎蓋徳者得也所得乎天是釋徳字本意而指其¶
得之之原虚靈不昧以狀明之體具衆理應萬事¶
皆所得之實然而虚靈不昧則心也具衆理則性¶
也應萬事則情也是合心性情三者言之而以得¶
乎天冠於其上其釋明徳為切至於言心而曰神¶
<pb:KR1h0033_WYG_004-22a>¶
明是指人身之神妙靈明充之可以參天地贊化¶
育之本而言其所統則性情也故亦曰具衆理應¶
萬事此釋心字亦切况徳者謂得之於心不以心¶
而言則徳何所倚乎然彼言以順辭也此言所以¶
有主宰之意此又㣲有輕重之不同¶
¶
　　萬物章¶
¶
　　萬物皆備於我　(反身而誠　仁　強恕而行　求仁)¶
¶
　　廣土衆民章¶
¶
<pb:KR1h0033_WYG_004-22b>¶
　　此章𦂳要在君子所性仁義禮智根於心一句上常¶
人固皆有四者為氣稟昬迷故物欲蔽隔四者不¶
能根於心惟君子則得於天者全而不曽失常與¶
心相著故其發施有下文如此效驗窮達不能加¶
損而憂樂也分定是分得天之全體分字正指四¶
者¶
¶
　　伯夷辟紂章¶
¶
　　此章主意在文王之政有國者所當法不主言二老¶
<pb:KR1h0033_WYG_004-23a>¶
之去就¶
¶
　　登東山章¶
¶
　　第一節兩言登山謂所處地位髙則視下愈小觀海¶
難為水謂所見大則小者不足觀㳺聖門難為言¶
謂既聽聖人之言則餘人之言皆不足聽此句與¶
觀海相連一般說第二節言聖人之道有本故用¶
不窮第三節言學者當學聖人然當以漸而進不¶
可躐等也觀海觀水流水雖三節皆言水自是三¶
<pb:KR1h0033_WYG_004-23b>¶
様意思比喻¶
¶
　　楊子取為我章¶
¶
　　權稱錘也物輕重不齊權與物相凖方得其平君子¶
應事當隨事取中而應之譬之稱錙兩斤鈞石物¶
之輕重各有當其平處今以銖兩為輕鈞石為重¶
例以斤稱之其可乎是子莫之執中也¶
¶
　　栁下惠章¶
¶
　　栁下惠不羞汚君不卑小官袒裼祼程焉能凂我和¶
<pb:KR1h0033_WYG_004-24a>¶
也至於不怨不憫三黜而不改其道介也人惟知¶
其和而不知其介故孟子表而出之所謂三公當¶
時必有命惠為此任者不可知矣¶
¶
　　堯舜性之章¶
¶
　　性之者謂得於天者氣質清明義理純粹而終身行¶
之不思而得不勉而中不假修治者也身之者謂¶
氣稟㣲有不同而自修其身體道而行自思勉以¶
至於不思不勉者也至於五霸假借仁義之規模¶
<pb:KR1h0033_WYG_004-24b>¶
亦以尊天子安同盟為名而實欲自行其威富其¶
國久於此道亦不自知其非仁義¶
¶
　　予不狎章¶
¶
　　不狎不順有二義伊尹謂我見桀不順今又習見太¶
甲不順乃就桀與太甲二人言之此一義也或言¶
伊尹見太甲行事日日不合於理義不欲習慣見¶
此不順理之事乃就太甲一人言之又一義也王¶
文憲謂伊尹放太甲善用權者也孟子明其事而¶
<pb:KR1h0033_WYG_004-25a>¶
言曰有伊尹之志則可無伊尹之志則簒善語權¶
者也倘孟子居於彼時則必行伊尹之事業¶
¶
　　士何事章¶
¶
　　尚志者髙尚其心之所之士無位未得行其道故且¶
只髙尚其志向非仁非義一節謂有此志而待他¶
日得位而行之者也兩惡在却是目今居者由者¶
則雖未得大人之位而大人之事已預全備矣當¶
如此作兩節看¶
¶
<pb:KR1h0033_WYG_004-25b>¶
　　仲子不義章¶
¶
　　金先生曰仲子不義當句乃先斷其為不義之人下¶
則曰若有與之齊國必不肯受人皆信其廉殊不¶
知此乃舎簞食豆羮之小義爾何足道哉彼有辟¶
兄離母之大不義豈可以其小義即許其大不義¶
而名之曰賢哉¶
¶
　　食而勿愛章¶
¶
　　恭敬者之恭敬以發於心者言恭敬而無實之恭敬¶
<pb:KR1h0033_WYG_004-26a>¶
以幣帛言¶
¶
　　君子之於物章¶
¶
　　愛之而弗仁之愛愛惜之義不輕用物不暴殄天物¶
之意仁民之仁乃愛之本義親又重於仁¶
¶
　　程子嘗言以己及物仁也推己及物恕也而此却言¶
仁推己及人似有不同蓋此章四仁字皆言仁之¶
用不言仁之體程子所謂推己及人正訓此章之¶
仁字推字亦要輕看以己所有推出行去爾¶
<pb:KR1h0033_WYG_004-26b>¶
盡心下¶
¶
　　盡信書章¶
¶
　　書中二典三謨之類皆聖哲之言一定而不可易者¶
若其餘載事之辭或有過稱者孟子此言非謂書¶
中之言皆不可盡信但謂其辭時或有害於義者¶
爾讀書之人不以辭害義可也¶
¶
　　集注杵舂杵也或作鹵盾也作鹵者是然亦非楯若¶
以為舂杵與楯苟非血深一二尺豈能漂之雖非¶
<pb:KR1h0033_WYG_004-27a>¶
武王殺之而商人自相殺然亦不至如是之多也¶
蓋鹵乃鹽鹵之鹵謂地發蒸濕言血漬於地如鹵¶
濕然此金先生之意¶
¶
　　我善為陳章¶
¶
　　孟子之時皆尚攻戰能者為賢臣而孟子乃以為大¶
罪蓋國君苟能行仁政以愛其民使之飽煖安佚¶
矣其他國之民受虐於君者心必歸於此人既樂¶
歸於我我以親上之民而征虐民之君則其民豈¶
<pb:KR1h0033_WYG_004-27b>¶
肯與我為敵故引湯武之事以證之¶
¶
　　梓匠輪輿章¶
¶
　　此言師之教者不過舉其大綱爾至於理之精㣲事¶
之曲折與夫不可容言之妙而當黙識者皆學者¶
所當勉力推明潛心究察非師可以口傳也¶
¶
　　民為貴章¶
¶
　　集注八蜡不通禮曰天子大蜡八嵗十二月合聚萬¶
物而索饗之其神則先嗇一若神農者司嗇二后¶
<pb:KR1h0033_WYG_004-28a>¶
稷也農三田畯也田畯是古之官司督促田事有¶
功於民者郵表畷四郵若郵亭表田畔畷井田之¶
畔相連畷於此田畔造郵舍而田畯在其中督約¶
百姓也猫虎五助田除虫䑕之害者坊六坊畜水¶
之堤水庸七水庸通水之道此皆有益於嗇事者¶
昆蟲八螟蟲之類此則爲害者也故皆迎其神而¶
祭之畷如劣反又知衛反¶
¶
　　貉稽章¶
¶
<pb:KR1h0033_WYG_004-28b>¶
　　此章言文王孔子雖有聖人之徳亦不&KR0693;為衆口所¶
謗訕而所以處之者如此然人雖謗之終不能損¶
其令名孟子意為衆口所訕但當自修其徳而已¶
¶
　　山徑之蹊間章¶
¶
　　山間之小徑倐然有人行而不斷即成大路少頃無¶
人行則茅長而遂塞之學問之道才有間斷私欲¶
便生而塞天札之路矣¶
¶
　　口之於味章¶
¶
<pb:KR1h0033_WYG_004-29a>¶
　　性也之性氣質之性也有性焉之性天地之性也有¶
命焉之命本以氣言而亦有理在其中為之品節¶
限制命也之命本以理言而所稟之氣有清濁厚¶
薄之不同上五者人性皆欲之而有命分不同不¶
可必得然亦有理在其中品節其命分下五者本¶
皆天理而却有命分一定不得其至君子則但循¶
天理而行以求至其極故不為命分所拘¶
¶
　　堯舜性之章¶
¶
<pb:KR1h0033_WYG_004-29b>¶
　　性者謂所得於天者不假修為終始如一聖之至者¶
也反之謂得於天者不無少失缺修而至之亦聖¶
人也第二節言性之第三節言反之¶
¶
　　說大人章¶
¶
　　為君子者固當貴貴然於言語之際有畏之之心則¶
言語不能盡况大人所為之事皆不合法度而君¶
子之所不為何必畏之哉¶
¶
　　讀四書叢說卷四¶
¶
