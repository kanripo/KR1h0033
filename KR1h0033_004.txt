# -*- mode: mandoku-view -*-
#+TITLE: 讀四書叢説
#+DATE: 2015-09-23 09:41:07
#+PROPERTY: JUAN 4
<pb:KR1h0033_SBCK_004-1a>¶
　朋來之樂有二意善固人所同有我旣得之而朋友相從亦皆知¶
　　之能之道合志同人我無間自是可樂又我之樂雖自以爲得¶
　　而尚未知邪正淺深今朋友之來自近及逺如是之衆則是我¶
　　之斈果同於人心而可信眞有以合乎君子之道乃可樂上是¶
　　及人之樂下是爲已之樂¶
　愠只是悶猶言不樂如南風詩中愠字只是&KR0044;之悶人¶
　集注先覺之所爲此先覺字當專以古之聖賢言之盖聖賢制行¶
　　立言無非天理之至凡威儀之節六藝之文經之所載者皆足¶
　　爲萬丗之準的學者當於此求知其理學行其事故有成而無¶
　　弊然皆日用之常未有出於人倫之外者至於今之先覺不過¶
　　資之使指引以求聖賢之心耳盖其學未到此地位不可便把¶
　　做準的也當把先覺之所爲五字作一串看乃得其意¶
　斈須隨事隨理求其知求其能逐一習令明習令熟必明一理又¶
　　求知一理熟一事又求能一事故集注於本文外有其進自不¶
　　能巳一句然亦只在孔子語意内¶
　程子兩條只是言習前一條知上習後一條能上習謝氏主時習¶
<pb:KR1h0033_SBCK_004-1b>¶
　說就能裏提出二事作標凖餘事皆當求其至而習之¶
　坐如尸坐時習立如齊立時習此是就人所爲上提此二事以爲¶
　　例謂一日之間當坐之時則習之必如尸坐如尸則身正而安¶
　　頭容必直手容必恭不妄動移或當立之時則習之必如齊齊¶
　　謂&KR0021;祀對越時也立如齊則整齊嚴肅敬主於中而㳟見乎外¶
　　以二者推之則凡動容周旋事親敬長接人應物各隨其則而¶
　　習之是無事無時而不習也又進歩言之坐如尸則於坐之始¶
　　終時時習之如尸立如齊則於立之始終時時習之如齊是一¶
　　事上無時而不習却推就凡所爲上皆如此習兼此二義看方備¶
　程子曰&KR0003;在心樂主發散在外恱之字從心故曰在心此字爲&KR0003;¶
　　盖古字通用樂本借音樂之樂喜在外象樂聲在外故曰主發¶
　　散在外¶
　順易逆難學旣有得於己便推此善及人於理爲順信從者衆則¶
　　樂於事爲易旣有學人當知今却不知於理爲逆旣不知我則¶
　　當愠今却要不愠於事爲難¶
　故惟成德者能之只接不知不愠一句¶
<pb:KR1h0033_SBCK_004-2a>¶
本經三節以文&KR0020;言之學習與朋來不愠是一截&KR0003;樂君子是一¶
　　截然君子是成德之名德之成非獨不愠之所能致&KR0002;但不愠¶
　　即是成德則&KR0012;陋寡聞而人無可知異端邪&KR0003;而人不是我乃¶
　　悍然不顧囂囂自得其罪不亦大乎故文公曰故惟成德者能¶
　　之下又曰德之所以成(云云)而程子亦曰非樂不足以語君子¶
　言須有上兩節工夫方可成德¶
孝弟章¶
上節以質言下節以斈言有子之意專主於爲仁而先引丗人自¶
　有資質淳厚而心和順能行孝悌者然不止於孝弟亦無犯上¶
　作亂之事能孝弟便能順其心至於此次泛言兩句承上生下¶
　言凡物皆如木之有本末本盛則末榮末非末節細務之謂是¶
　　與本對言者&KR0002;木但有本而無末則不成木君子之斈當用力¶
　　於根本則道可進如培植其根則幹枝梢葉漸長而成木自孝¶
　弟推而仁民愛物方全得仁君子所斈爲仁而巳如上文所爲¶
　　孝弟乃是爲仁之本不是如上好資　可爲仁正是&KR0134;斈者¶
　　當先行孝悌以爲質而漸求仁之全体親親而仁民愛物皆自¶
<pb:KR1h0033_SBCK_004-2b>¶
　此始非但如不作亂而巳¶
此章君子只如言斈者兩字論語中所言君子不同有以成德言¶
　者如首章及君子不器君子周而不比之&KR0011;有以位言者如君¶
　子篤於親君子之德風之&KR0011;有以斈者言者如此章及君子不¶
　重則不威君子食無求飽之&KR0011;可以&KR0011;推又有指孔子言者如¶
　君子有三変是也小人亦有不同有以位言者有以行言者皆¶
　與君子相對&KR0003;¶
仁者專言之則包四者謂之心之德偏言則與礼義智爲對謂之¶
　愛之理此章自孝弟而言仁所以解愛之理在上¶
　仁字之訓須兼㸔或問通釋方盡其義切在子細體認¶
巧言章¶
　此章大意似聖人&KR0026;人然未常不警省學者&KR0026;其辭甚嚴盖警省¶
　學者之意爲多¶
　集注以專言之仁當之若緫而言致飾恱人全是私意故天理冺¶
　　分而言巧言是無信令色非莊是無礼不能守正而求恱於人是¶
　　不知義外飾欲欺人而終爲識者所知是不知一舉而心德皆亡¶
<pb:KR1h0033_SBCK_004-3a>¶
知巧言令色之非仁只就此句飜轉㸔則知直言正色之爲仁然¶
　此只就言色上論盖仁是心之德延平先生所謂當理而無私¶
　　心者也凡欲動於中則心私矣其接於事不當於理者皆非仁¶
　也夫致飾於外不當理也務以&KR0003;人皆私心也推此&KR0011;而言之¶
　　則非禮之視聽言動心私違理處皆非仁本注人欲肆而本心¶
　　之德亡雖就言色上言而所包者甚廣又恐學者止於言色上¶
　　致察故著程子之&KR0003;於圈外使人隨事致察而立心以公也¶
三省章¶
忠信是處心應事之主而曽子惟於爲人謀交朋友上省似於忠¶
　信之用處未備而人之行大於此者甚多盖曽子篤厚於他事¶
　無有不善獨此三者或有未至而亦人情之所忽者故自道其¶
　所未慊者日以省之固非謂斈者只有此三者當省也斈未至¶
　於曽子則已之未及者皆當日省¶
集注三者之序又以忠信爲傳習之本非謂爲人謀交朋友爲傳¶
　　習之本謂心之誠實爲傳習之本也此語是接上自治誠切而¶
　推出去&KR0003;此忠信字是大綱&KR0003;心誠實處盖有誠實之心則可¶
<pb:KR1h0033_SBCK_004-3b>¶
　傳習無此則非爲巳之斈矣然此是夲注故只就章内&KR0003;讀者¶
　又當推出凡事皆以忠信爲本也¶
千乘章¶
千乗之國其地可出兵車千乗古註有兩&KR0003;¶
　馬氏曰六尺爲歩歩百爲畒畒百爲夫夫三爲屋屋三爲井井十¶
　爲通通十爲成成出車一乗然則千乗之賦其地千成居地方¶
　　三百一十六里有畸惟公矦之封乃能容之¶
　周礼井田之法方里而井井九百畒百畒爲夫九夫爲井中爲公¶
　　田一井止有八家四井爲邑則方二里四邑爲丘則方四里四¶
　　丘爲甸(甸即/乗字)則方八里旁加一里則方十里爲成甸中六十四¶
　　井出田賦旁加三十六井治溝洫不使出賦六十四井除公田¶
　　外止有五百一十二家共出車一乗毎乗則有兩車一曰兵車¶
　　又名馳車馬四匹甲士三人在車上一執御一執弓矢一執戈¶
　　矛歩卒七十二人在車前與左右共七十五人一曰大車又名¶
　　革車牛十二頭炊家子十人同守衣装五人廐飬五人樵汲五¶
　　人共二十五人兵車以&KR0062;大車以載輜重兩車緫百人謂之一¶
<pb:KR1h0033_SBCK_004-4a>¶
　　乗也車千乗則當有地千成¶
　　所謂方三百十六里有畸者先直排三十成作一行便是直三¶
　　百里横闊十里却以如此之行横排三十行便是方三百里共¶
　　計九百成尚有一百成却分爲萬井於每行上添十六里則東¶
　　南兩面共添六百箇十六井共計九千六百井要取方又於東¶
　南上有&KR1009;却又用將方十六井去&KR0024;教方該二百五十六井(十/六)¶
(今十六計二/百五十六)以一萬井除去九千八百五十六井外尚餘一百¶
　四十四井難以分爲方故曰有畸(&KR0002;分開計一千二百/九十六夫亦分不去)¶
　　所謂惟公矦之封能容之者按周礼大司徒建&KR0022;國諸公之地¶
　　方五百里諸矦之地方四百里故有是言¶
　包氏曰古者井田方里爲井十井爲乗百里之國適千乗也此是¶
　　不除公田又只九十家出車一乗包氏據王制與孟子公矦皆¶
　　方百里故如此&KR0003;¶
　　三代之礼不能詳考所以集注只混全&KR0003;諸侯之國其地可出¶
　　兵車千乗盖夫子當時亦是大槩言之耳&KR0002;馬氏謂公矦之封¶
　　能容者凡公方五百里其食者半則爲十二萬五千井北上数¶
<pb:KR1h0033_SBCK_004-4b>¶
　　爲多侯方四百里其食者參之一則爲五萬三千三百三十三¶
　　井有竒比上数爲少皆未能盡合包氏以九十家賦一乗其賦¶
　　爲重又無公田亦不計國都邑治民居殊未可曉盖古之建國¶
　　雖曰計方然山林川澤都邑塗巷必三分去一然後爲田之数¶
　如馬氏謂地方三百十六里者言亦未俻也¶
　　然又有一&KR0003;王畿百里之内爲六郷一郷一萬二千五百家出¶
　　軍則家一人每乗&KR0062;士七十五人合六郷僅得千乗所謂天子¶
　　六軍也二百里之遂亦然&KR0002;是則孔子之言亦可該天子之國¶
　　但不能盡舉畿内尓¶
　　今此章未須究竟度数底藴且只就用處看¶
集注五者反覆相因下因乎上謂如此然後能如此上因乎下謂¶
　　如此又不可不如此¶
弟子孝弟章¶
此章非言斈者之大全只說爲人弟子事餘力是不與上事接空¶
　&KR0169;之時大意欲盡弟子之所當爲才有餘睱便當讀書兩事皆¶
　　不可廢¶
<pb:KR1h0033_SBCK_004-5a>¶
謹信守身之事上下四者接人之事以孝弟爲行之大故言於先¶
　　其實以謹信二事貫于四者之間盖謹信則孝弟愛衆親仁皆¶
　　得其道巳不謹信則四者皆無實至於斈文亦謹信者能之¶
君子不重章¶
此章是斈者最先用工處心主忠信貌存重厚内外相應方可爲¶
　斈不忠信則心虚妄不重厚則貌輕躁虚妄輕躁如何斈得道¶
　　人資質稍聦俊者最要戒輕輕則百事皆不成道在天地間只¶
　是實理至重至大如何&KR0013;輕躁人檐當得去¶
貌重厚是用功于外心忠信是用功于内乃内外相養工夫雖然¶
　欲貌重厚亦忠信者能之虚妄者不能也故忠信上用主字謂¶
　應一事始終以忠信爲主緫脩身而言亦始終以忠信爲主是¶
　出言制行待人接物皆主於誠實而每事又首尾主於誠實也¶
　　聖人言忠信處不一如言忠信是主於言忠信所以進德是主¶
　　於行此章是緫言行而言之¶
　孟子操則存舎則亡出入無時莫知其郷者人心也盖操而存即¶
　是入舎而亡即是出此章忠信即是操心之道故只引兩句¶
<pb:KR1h0033_SBCK_004-5b>¶
游氏斈以成之之&KR0003;有古註斈則不蔽固之意與集註稍有不同¶
　　文公以論一章大㫖條暢明白故取在圏外¶
愼終追逺章¶
常人之情於親之終悲痛之情切而戒愼之心或不及親逺而&KR0021;¶
　恭敬之心勝而思慕之情或踈君子存心則加於此送終旣盡¶
　　擗踊哭泣之情又愼䘮死之礼如礼記殯而附於身者必誠必¶
　　信葬而附於棺者必誠必信勿之有悔之&KR0011;&KR0021;逺者旣盡孝敬¶
　　之意又致追慕之情如礼記所謂&KR0021;死者如不欲生霜露旣降¶
　有悽愴之心雨露旣濡有&KR0502;惕之心之&KR0011;如此則過於常人其¶
　德爲厚上之人旣如此下民化之其德亦歸于厚¶
慎終存哀中之敬追逺動敬中之哀¶
子禽章¶
集註謂子禽子貢皆孔子弟子或曰亢子貢弟子未知孰是愚按¶
　　子禽見於論語者三其問於伯魚如朋友私相請益者疑其爲¶
　　孔子弟子其謂子貢過恭於仲尼&KR0002;惟自尊其師者而称子貢¶
　爲子称夫子爲仲尼他無此例以此推之出於子貢之門審矣¶
<pb:KR1h0033_SBCK_004-6a>¶
聖人所經過人即化有所存主便神妙此等處未易窺測而&KR0026;聖¶
　　人者只就德容上看文公此句有不滿子貢之意盖此亦是子¶
　貢早年之言至後篇荅子禽之言方形容聖人端的又足以見¶
　子貢之斈日進而子禽終於卑下眞斈者之&KR0134;戒¶
　過化存神正是得聞&KR0022;政之原&KR0024;&KR0003;聖人如此故人自與之言政¶
　也未易窺測不獨是&KR0003;子貢之言未足盡聖人之德亦兼見子¶
　禽所造者淺未能深知聖人故子貢止就他可及處&KR0003;五者尓¶
　　不願乎外却是　求字得字意言之凢圈内本注皆是体貼經¶
　　文&KR0003;無一字閑慢無來歴讀者須仔細把注字一一体貼經文¶
　㸔休要作剰字放過此是讀朱子書之法¶
此五者只是礼恭而徳盛乃礼恭之本¶
父在章¶
　此章主於&KR0026;人但上兩句&KR0026;志行之大分三年無改又是&KR0026;行中¶
　　之一節¶
禮之用章¶
金先生曰程子礼樂之&KR0003;所該爲大樂記天髙地下萬物散殊而¶
<pb:KR1h0033_SBCK_004-6b>¶
　礼制行矣流而不息合同而化而樂興焉此章所謂礼盖髙下¶
　散殊之分也其所謂和即合同交通之意也先王制礼其尊卑¶
　貴賤上下之体截然甚嚴然其用則常有合同交通之意行其¶
　間如宗廟之礼至嚴也而旅酬逮下献享之礼多儀也而燕示¶
　慈惠卑尊上下至辨也而粲然有文之中毎有&KR0172;然相愛之意¶
　此皆礼之用有和而小大事皆由之又如飲食合&KR0172;也而籩豆¶
　有数延&KR0021;有儀臣侍君宴不過三爵夫婦和好也而内外有辨¶
　衣服異藏湢浴異處此&KR0011;非一或但知和合之意而畧上下名¶
　分尊卑降殺男女内外之節此所以流而生禍而亦不可行也¶
　集注但見行礼不拘迫之意似不見交際和洽之意但&KR0003;君子¶
　行礼之意不推先王制礼之意然於其首取程子之&KR0003;未有嚴¶
　泰和節之&KR0003;則該之矣¶
　愚按此章有子是&KR0003;用礼前節是正意後節是防敝礼之体雖嚴¶
　　非和不足以行或一於和而失嚴敬之本則流而不可行一也¶
　此未是言礼之全体只是言用礼就逐事上看以下節礼字則¶
　　知上節礼字不要重看程子借樂記二語提掇起&KR0003;此章全体¶
<pb:KR1h0033_SBCK_004-7a>¶
　　范氏因程子之言而言就礼中自有樂然敬是礼之本体故曰¶
　　礼之所以立和是用礼處故曰樂之所由生立字生字有輕重¶
　　細玩可見朱子又進一進&KR0003;礼之全体中自有敬與和所以又¶
　　不曽&KR0003;樂字必合金先生合同交通之意看合同交通雖是就¶
　　制礼處言然所行即所制之礼也¶
信近章¶
　約言必合於事之宜防其過也致恭必中於礼之節無過不及也¶
　　因不失親擇交之道也上兩節欲明礼下一節要知人則皆無失¶
　上兩節言行是脩己之事因親是知人之事三者皆明理者能之¶
　三事各開㸔非相因之辭¶
　集注謹之於始慮其所終始者信也㳟也因也終者復言也逺恥¶
　　辱也可宗主也慮者欲近義礼而得其親也謹者必近義礼而¶
　　得其親也¶
無求飽安章¶
　敏於事是敏速於行事無&KR0520;惰之氣無&KR0278;游之心見義即爲如恐¶
　　不及又不但主於行事而巳至於斈文明理之事亦欲敏速所¶
<pb:KR1h0033_SBCK_004-7b>¶
　謂爲斈務時敏是也¶
就有道而正謂心有憤悱而辭之未脩行之未果因問辨而逹之¶
　者固正也高山景行聽其言&KR0026;其行黙識而興起得以逹其辭¶
　善其事者亦正也¶
有道而正本注只&KR0003;正其是非盖上靣言君子則是有志於爲學¶
　　而非常人矣故其所敏慎者皆是向善上事但未知必當於理¶
　　否爾此夫子之正意也圈外乃取尹氏之&KR0003;恐流於異端則是¶
　　併欲正其斈之邪正矣此是兼後丗爲斈者言之以防弊夫子¶
　時未有此等學問也&KR0002;果欲戒此則聖人之言必别¶
貧富章¶
此章貧富二者相對㸔盖貧者見富者則卑屈富者見貧者則矜¶
　肆卑屈是容氣言辭卑下屈伏矜肆是容氣言辭矜誇放肆卑¶
　與肆反屈與矜反此二者曲盡貧富之態盖不期而然也往年¶
　　目擊一事眞有&KR0011;此郷間有親兄弟異居者兄貧而弟富弟每¶
　　以錢財周其兄實無閲墻之事但一日二人相遇於途兄揖其¶
　弟甚㳟而弟揖其兄甚倨竟&KR0002;易置兄弟然稠人之中彼此皆¶
<pb:KR1h0033_SBCK_004-8a>¶
　　安之而無媿色以禮律之則弟當坐不弟之誅而其兄亦有不¶
　　能安分之罪固無足道者弟足以見常人貧富之態所必至兄¶
　　弟尚然况他人乎非君子不能自守也¶
　貧富固當對㸔人情必如此但此態爲之旣熟則貧者無所不用¶
　　謟富者無所不用驕亦不擇貧富而施矣¶
　引詩固是子貢因孔子言而知學問之道無窮不可少得而遽止¶
　　在荅樂好礼之後然&KR0028;上節&KR0003;則無謟驕切&KR0355;之事也樂好礼¶
　　磋磨之事也但不可謂專言此爾¶
　始可與言詩始字不可輕故過謂如此觸&KR0011;而長方才可以讀詩¶
　　非謂足以盡詩之用亦是引而不發¶
　集註無謟無驕知自守者能之樂則心廣躰胖好礼則安處善樂¶
　　循理斈者須体認何以能自守又何以進於心廣体胖安處善¶
　　樂循理之地必有所見然後可盖非窮理者不能然二者雖淺¶
　　深不同皆知命者能之知氣数之命者則能無謟無驕知天厓¶
　　之命者然後能樂與好礼知天理之命非深造者不能知也細¶
　　体認兩節意可見¶
<pb:KR1h0033_SBCK_004-8b>¶
　無謟驕只就貧富裏做工夫貧者常守定不要去謟人富者亦常¶
　　守定不敢去驕人是把貧富做要緊事而著力持守不肯放慢¶
　　至於樂則知命樂天安於道義外來者不足以改其樂豈知所¶
　　謂貧禮非富足者不能行旣富則足遂其好礼之心唯恐行之¶
　　不逮何暇顧其富是謂超貧富之外者¶
　樂與好礼皆是心上言故上靣&KR0003;心廣下靣&KR0003;樂循理心旣廣大¶
　　寛平則體自然舒泰此由内以逹外行事安於處善盖其心樂¶
　　於循理也此由外以原内也樂一字全是心故先言内禮有節¶
　　文於事上見其好之則在心也故先言外然體旣安舒烏得有¶
　　卑屈心旣樂循理烏得有矜肆却暗&KR0028;上兩句見得未&KR0002;兩字意¶
　往者所巳言指樂與好礼來者所未言指切磋琢磨言義理無窮¶
　圈外註淺深以斈力言髙下以見識言¶
　然不切以下是&KR0003;凡學問之道如此而處貧富亦在其中¶
　看此章者知處貧富之道是一事知義理無窮是一事讀書須能¶
　　推充而用之不可止泥文求意是一事¶
人不己知章¶
<pb:KR1h0033_SBCK_004-9a>¶
此兩句平&KR0003;只是不必欲人知我我却要知人但兩知字不同上¶
　　知只欲知己之善下知却欲知人之善惡專就斈者言則上句¶
　　不患人不已知便自可包後章患其不能之意在其中便當明¶
　　理脩身自加精進使有可知之實則雖不求人知而人必知之¶
　　矣下句則凡尊師取友與人交際往來須知其善惡而趨避之¶
　　然後無損而有益然此專以斈者言聖人則未甞指定也&KR0002;推¶
　　而言之上下皆可通上句論其極則雖居高位其處已應事唯¶
　循天理上不欺其君下不病其民内無愧於心何必欲人盡知¶
　　吾心也否則有違道干譽之失矣下句論其極則仕而擇可宗¶
　　之人有位而舉賢才爲用爲宰輔而進退百官非知人之明其¶
　　可乎否則賢愚渾淆分朋傾軋而亂亡至矣¶
集注是非以事爲言邪正以心術言¶
　　　爲政第二¶
爲政章¶
　此章爲政只如言爲治不必把政字重㸔著箇法制禁令來都&KR0003;¶
<pb:KR1h0033_SBCK_004-9b>¶
　　不行不然則此政字先見朱子何不於此立訓而於後章見之¶
　　此旣云正人之不正只如言治人之未治者治人者不以德則¶
　　不足感人&KR0002;一出於德則心&KR0003;誠服興起向化自然歸仰不逾¶
　　矣¶
　北辰非徒喻爲君意多在德上爲政以德則能如北辰居其所不¶
　動而衆星自共向如黄帝堯舜垂衣裳而天下治如舜恭巳正¶
　　南面如篤恭而天下平皆此意集註三無爲字皆就居其所上¶
　發政即法制禁令自不可無但有德者有政即是德政紀綱旣¶
　　具以德居之則民&KR0026;感而化無違於政者固不必用智作爲也¶
　&KR0002;無德而任智尚才則有爲而民不化矣¶
極是四方合湊至中恰好處天之体雖大至中恰好處即是北辰¶
　　天全体皆運行惟此處爲之樞紐其位不動北極雖有一星而¶
　　此星亦動北辰却在極星運圍之中星属陽辰属隂辰是無星¶
　處凡天無星處皆謂之辰此辰是居北之辰南極卑而隱於地¶
　　故不言¶
詩三百章¶
<pb:KR1h0033_SBCK_004-10a>¶
<pb:KR1h0033_SBCK_004-11a>¶
　　公強合爲一所謂有関雎麟趾之意然後可以行周官法度本¶
　　末之謂也¶
　集注淺深言進德厚薄言應事¶
志于學章¶
　此六節皆是知行兼進不可分作兩節&KR0003;所以朱子於志于斈下¶
　　便釋曰斈即大斈之道又曰念念在此而爲之不厭正兼知行¶
　　言之¶
竊謂立是能處常不惑是能應変知命是極其本原統㑹耳順則¶
　　化矣¶
集注程子前條謂聖人進德未必果有如此等級但立言勉人使¶
　　及時修德第二條謂聖人所以言有等級之詳使斈者當循序¶
　　漸進不可徒慕髙虚此爲後斈者甚切胡氏第二條兩&KR0003;前&KR0003;¶
　　即程子後條意後&KR0003;即程子前條意以其言尤直捷故文公取¶
　　之文公之言是&KR0024;程子意方見聖人至誠氣象之全盖聖人之¶
　　言無非實理豈有心實自聖而鑿空撰出許多節次以欺斈者¶
　　金先生謂聖人固自有聖人之資然聖人自有聖人之斈又自¶
<pb:KR1h0033_SBCK_004-11b>¶
　　有聖人之進但非常情所可窺測尓此言極得聖人之意然十¶
　　年一進所謂因其近似以自名者¶
懿子問孝章¶
魯桓公四子長莊公次慶父次公子牙次公子友礼適長稱伯庻¶
　　長稱孟莊公旣爲君而大夫不敢宗諸侯故以庻長爲孟而諸¶
　弟宗之慶父爲孟孫氏牙爲叔孫氏友爲季孫氏慶父視莊公¶
　　則巳爲仲也故又曰仲孫氏¶
夫子曰生事葬&KR0021;皆以禮集注亦曰人之事親始終一於禮而不¶
　苟此是就禮之中正處&KR0003;過於此不可不及於此亦不可夫子¶
　　雖戒孟孫之僣然當時於所當爲者豈皆盡善則不及之意亦¶
　　在其中故又曰語意渾然又&KR0002;不專爲三家發者謂推廣之無¶
　　不包也¶
　三家僣禮因魯僣天子故三家僣諸侯有併及天子之禮僣之者¶
　　如三家視桓楹䘮而設撥葬禮之僣也八佾舞於庭&KR0084;雍以徹¶
　　俎&KR0021;禮之僣也其他如朝服之以縞自季康子始又如䑓門而¶
　　旅樹反坫繡黼丹朱中衣大夫之僣禮則三家凡居處服御舞¶
<pb:KR1h0033_SBCK_004-12a>¶
　　非僣也處巳如此則處其親者可以&KR0011;推¶
　　　葬禮諸侯用桓楹謂於椁之前後立二碑如大柱穿其中而¶
　　　爲鹿盧以繂貫其中以下棺&KR0031;植謂之桓盖碑立如&KR0031;柱然¶
　　　諸侯用四繂貫二碑大夫則二繂二碑而柱形小視桓楹是¶
　　　用四繂貫大楹也繂音律　撥者引丧車之紼也禮諸侯輴¶
　　　而設撥輴殯車也三家亦以撥引輴僣諸侯也輴勑龍反¶
　　　八佾雍徹皆僣天子禮　朝服以縞亦僣宋王者之後　旅¶
　　　道也屏謂之樹繡讀爲綃繒也繡黼丹朱以爲中衣領縁皆¶
　　　諸侯禮縁越絹反　其餘當時大夫多不得禮之中如曰管¶
　　　仲&KR0866;簋朱紘山節藻梲君子以爲濫晏平仲祀其先人豚肩¶
　　　不揜豆君子以爲隘濫者僣於己奉親可知隘者&KR0021;不及於¶
　　　禮他亦或可見矣¶
武伯問孝章¶
　以集註前&KR0003;言之則爲人子者須當謹疾愼起居節飲食皆謹疾¶
　　之事而朱子又以一凡字該守身之大法以後&KR0003;言之則疾病¶
　　或爲六氣所冠自外而來非人所可謹事爲乃自我作人所當¶
<pb:KR1h0033_SBCK_004-12b>¶
　　制兩&KR0003;皆是從唯字上起義但前正&KR0003;唯字後反&KR0003;唯字前&KR0003;¶
　則爲凡斈者切後說則於武伯身上切盖武伯非善人故也¶
子游問孝章¶
非謂以犬馬比親夫子以貴賤之絶相逺者言之以曉人然至於¶
　　兩字所包多謂自父母以下兄弟妻子奴婢以至犬馬尓金先¶
　　生謂有養之養作上聲讀意自明¶
子夏問孝章¶
聖人各因四子材之髙下與其所失而告之程子之言盡矣然斈¶
　者緫是四人之失者反之於身事親必盡礼母過於節而䧟親¶
　　於惡母不及於節而不能恱親之心脩其身而不至於不義謹¶
　　其身而不至於有疾以貽親憂飬而能敬服勞奉飬而能愛進¶
　　進於是豈非孝之全者勿徒究四子之失也¶
如愚章¶
　如愚承教時也其私臨事時也師友難疑荅問之際須是見識開¶
　　明事理通逹直下承當是之謂發顔子旣無疑於夫子之言心¶
　　領神㑹却不曽見於言但實踐於行故聖人着箇亦字謂雖不¶
<pb:KR1h0033_SBCK_004-13a>¶
　言而其行亦足以發吾意也要看得言字重便見意言與私對¶
　　愚與發對置亦字在中間此亦字不是閑慢語助辭¶
視其所以章¶
第一句分君子小人下兩句尺&KR0026;君子大凡爲君子難爲小人易¶
　　人只是善惡二端此章是就人所習上&KR0003;所習者旣不善便是¶
　　小人更無可議論只是爲善却有淺深不同須是自源頭用意¶
　　便善而又能安然不勉強方是君子&KR0002;未盡後兩節事爲難君¶
　　子其心只小人¶
温故章¶
　古注温㝷也㝷繹故者又知新者左傳曰盟可㝷也亦可寒也注¶
　　云㝷温也鄭注中庸温故曰温讀如燖温之温則㝷是温㝷舊¶
　　熟食也温字但當正訓㝷字今集注曰㝷繹也是兼取古注下¶
　　句&KR0003;¶
　時習舊聞而毎有新得故非一也必時時温之或温此或温彼也¶
　　温則必有所得温此有得温彼亦有得一温有得又温亦有得¶
　　時兼衆故毎兼累温時毎二字注中活眼¶
<pb:KR1h0033_SBCK_004-13b>¶
　故學矣不温則將失之而非我有能温則守之固而在我矣雖温¶
　　而不知新則徒誦数其&KR0003;而無融㑹貫通之妙亦將一索而尽¶
　　毎有新得則義理源源而來應人無窮矣記問之學是誦讀記¶
　憶及問於師友而得之者不知温故則無所玩索故無得於心¶
　　而所知有不在我者矣不能知新則無所充擴而所知有限應¶
　　亦有窮矣¶
不器章¶
　體無不具謂明盡事物之理以全吾心之所具用無不周則事物¶
　　之來皆有以應之而無纎毫之差失用之周如爲趙魏老&KR0364;薛¶
　　大夫無不可大之則乗田委吏以至立道綏動所存皆神體之¶
　　具也用之不周如黄霸長於治民爲相則功名損於治郡時龐¶
　　綂長於治中别駕而不能爲令體不具也¶
先行其言章¶
　聖人以言行對舉教人多矣大率皆欲敏行慎言也此章因子貢¶
　　問何謂君子是合言之言君子之人其所言皆是平日所行者¶
　　欲成君子則須是務於行旣行得徹然後言之是言即所行事也¶
<pb:KR1h0033_SBCK_004-14a>¶
學思章¶
斈以事言思以理言凡一事必有一理有此理必有此事但習其¶
　事而不思其理則昏罔而無得但思其理而不習其事至於臨¶
　　事其心又必危疑不安欲斈者知行兼進¶
異端章¶
集注佛氏之言尤近理者謂其言欲窮極髙明蕩滌查滓不見可¶
　　欲而自無累㪯丗之物不足以凂之&KR0003;心&KR0003;性直欲超六合之¶
　　外故髙明者毎樂簡便而喜超越多趍之者至於大而天地萬¶
　　物内而身心皆作虚妄而理則謂之障故雖實得其所謂道者¶
　　其於應事顚倒錯乱而無分别兼無父無君之禍矣¶
誨由章¶
　章内六知字稍有不同上下兩知字揔言心之知中間四知字指¶
　　一事之知而言¶
　知者知事理也第一知字是緫指子路心知無所不知者也次四¶
　　知字是知與不知之實末知字是指巳知之者與第一字雖相¶
　　&KR0011;而該不尽上知字意集注不能尽知是&KR0003;不知者不害其爲¶
<pb:KR1h0033_SBCK_004-14b>¶
　知是&KR0003;知之者又有可知之理雖是&KR0024;意却是從不知上來須¶
　　要㸔上面子路好勇盖有強其所不知以爲知一句爲主則下¶
　　靣知字自有著落¶
通釋意與集注不同把是知也一句通結知之不知兩句謂&KR0379;分¶
　别得知與不知分明這便是知所以引是非之心智之端也&KR0002;¶
　是則是知之知在知之不知之外矣聖人意&KR0002;果如此其辭必¶
　異不把六箇知字衮&KR0003;子路言子之迂何必讀書然後爲學無¶
　臣而爲有臣皆是以不知爲知者夫子告之事君曰勿欺亦是¶
　戒此故集注著強所不知一句在上方&KR0003;得子路切而章意皆明¶
干禄章¶
子張斈求禄之道於孔子孔子荅之曰於古今之言多有所聞有¶
　疑而未信者闕之不言其餘不疑者又當謹愼而言之如此則¶
　言必當理人少有尤怨於古今之事多有所見有殆而未安者¶
　闕之不行其餘不殆者又當謹愼而行之如此則行皆當理少¶
　有悔心能謹言行至於寡尤悔是將成君子之德者上之人必¶
　㪯而用之豈舎之乎故曰禄在其中子張之言病在干字夫子¶
<pb:KR1h0033_SBCK_004-15a>¶
　　但教其謹言行¶
　殆危也危字與疑字意思相近只是於事危疑處决未破&KR0002;行必¶
　　未穩所以闕之不敢行¶
　集註罪自外至謂言輕則招灾禍也¶
　經中言在其中謂如此必如此順辭也圈外注言在其中謂如此¶
　　却不如此反辭也二者字雖同而意不相&KR0011;盖謹言行者必得¶
　　禄故曰禄在其中耕本欲得飽而值水旱之灾則飢矣故曰餒¶
　在其中&KR0002;謹言行而命不偶則亦老死而已須應接如此亦有¶
　　不得禄一句看此與後篇夫子所言正文句意不同此是借來¶
　　反用¶
民服章¶
　居敬窮理爲舉直錯枉之本窮理則燭枉直明居敬則舉錯當居¶
　　敬又窮理之本也¶
使民章¶
　上莊孝而民敬忠是感化慈與舉善教不能而民忠&KR0134;是感應¶
　康子問何以使民敬忠&KR0134;夫子告之以三者意謂民固不可使之¶
<pb:KR1h0033_SBCK_004-15b>¶
　　如此然在上如此則民自有此應聖人則字專對他使字&KR0003;是¶
　　止就敬忠&KR0134;三者&KR0003;張宣公謂在上者但爲所當爲則下民自¶
　　應此舉凡例&KR0003;在上所當爲不止三者而巳其&KR0003;稍寛故置在¶
　　圈外不然則其&KR0003;首尾皆備何不收在本注耶可見集注精擇¶
　　如此¶
人無信章¶
　輗軏是車與牛馬接處信是己與人接處此喻至切¶
損益章¶
　四可知字不同二與三指巳往而言謂損益者可知一與四指未¶
　　來而言四則又緫言因革者可知¶
　聖人之意是就禮中有損益不可將損益與禮字對㸔故集注謂¶
　禮之大體因之而不能變其所損益小過不及之間中間兩可¶
　知字雖曰損益者可知乃是就禮中損益其小節尓故中二可¶
　　知亦包禮字意在其中胡氏言損益制度文爲亦是上靣天叙¶
　　天秩之制度文爲尔¶
集註五常謂仁義礼智信大地流行一氣而巳其來則生物爲息¶
<pb:KR1h0033_SBCK_004-16a>¶
　　爲陽其去則物壞爲消爲隂故曰隂陽二氣錯綜分而爲五曰¶
　　水火木金土謂之五行五行雖分爲五隂陽又各在五行之中¶
　　然五行以氣言氣之中莫不有理人禀五行之全氣而生故皆¶
　　得其理之全所謂木神爲仁金神爲義火神爲礼水神爲智土¶
　神爲信以五行之形言水時發生金剛断制火有文彩水善流¶
　　動土重不迁俱各有意此是五常之原此五者亘宇宙窮古今¶
　　不可変而又只是日用常行之理故曰常¶
　文質謂夏尚忠殷尚質周尚文忠實也夏代凡事忠實無文華質¶
　　雖亦是實然質與文相對言質則已有許多朴素在此但未十¶
　　分加文飾是忠與質不同之意周又於上加以文華三代之礼¶
　　只是一節文似一節¶
　十二辰横布地之四維天運於外晝夜不息一伏時一周北極天¶
　　之樞紐居其所不動圜北極之外爲紫微垣垣之側有北斗(六)¶
(星在垣内杓在垣外)所以運隂陽定辰次行四時者也每&KR0004;昏¶
　時杓所指之方則謂之建所以建之方即定爲月之辰然晝夜¶
　　之建有三用昏建者杓夜半建者衡旦建者魁¶
<pb:KR1h0033_SBCK_004-16b>¶
　自有天地至於窮盡謂之一元其間以㑹運丗歳月日時紀数少¶
　言之則爲歳月日辰大言之則爲元㑹運丗皆以十二三十起¶
　　數一㑹一萬八百年大約子㑹生天丑㑹生地寅㑹生物戍㑹¶
　閉物而消地亥㑹消地而消天至子則又生天以歳比之春月¶
　　在寅爲生物之時秋月在戍爲閉物之時以元與歳相&KR0011;故有¶
　　天下者以斗杓所建之月取以爲歳首建寅爲首取生物也丑¶
　　爲歳首取生地也子爲歳首取生天也尭舜禹皆用人統尭舜¶
　　皆禅譲故舜禹不改正殷周以征伐得天下所以改正朔易服¶
　　色以新視聽殷以人依地而生遂用地正周又以地&KR0029;天而成¶
　　則天爲原故用天正所謂統者以律而言盖黄鐘應子大吕應¶
　　丑大蔟應寅律管黄鐘九寸三分損一下生林鐘六寸又三分¶
　　盖一上生大蔟八寸以其得全寸無分毫厘忽之数所以統餘¶
　　律者也故謂之統而林鐘之位在未故以對衝之大吕爲統東¶
　　萊先生曰三正迭用尚矣盖自上古以來更用之也然春爲歳¶
　　首生物之&KR0004;民事之始冬不可以先春故孔子曰行夏之時言¶
　　萬丗不可易之道¶
<pb:KR1h0033_SBCK_004-17a>¶
　䟽家謂尭用丑正舜用子正愚恐不然以理度之禅譲如父子相¶
　　継奚必改易以事實言之古者雖改正而不改月人君即位必¶
　　在正朝大甲即位及復位皆書十有二月而舜居尭丗廵狩四¶
　　岳用二五八十一月皆合方與時可見皆不改月數然則凡言¶
　　正月者寅月也舜受終文祖則曰正月上日格于文祖則曰月¶
　　正元日此一事関係唐虞三代而其文如此可見非以建子丑¶
　爲正明矣¶
　臯陶謨言天叙有典天秩有禮天叙者天理自然之倫叙其興即¶
　　五者人倫之常也天秩者天理自然之品節其礼即五禮也¶
<pb:KR1h0033_SBCK_004-17b>¶
<pb:KR1h0033_SBCK_004-17b>¶
<pb:KR1h0033_SBCK_004-17b>¶
　　八佾第三¶
八佾章¶
季氏以大夫而僣用天子之礼樂於廟庭此事尚可敢忍爲之何¶
　事不可敢忍爲之(此忍字就季氏上&KR0003;)季氏以大夫而僣用天¶
　　子之礼樂於廟庭其罪不可勝誅此事&KR0002;可容忍而不誅則何¶
　事不可容忍(此&KR0216;字就孔子上&KR0003;如此說則&KR0003;得两可字意出)¶
古注季氏謂桓子盖與孔子同時¶
　&KR0021;綂曰大嘗禘升歌清廟下而管象朱干玉戚以舞大武八佾以¶
　舞大夏此天子之樂也康周公故以賜魯注管象吹管而舞武¶
　象之樂朱干玉戚武象之舞所執也大夏禹樂文舞也執籥所¶
　謂左手執籥右手秉翟之舞也¶
　左傳&KR0046;公五年考仲子之宫將萬焉問羽數於衆仲對曰天子用¶
　　八諸侯用六大夫四士二杜預注天子六十四人諸侯三十六¶
　　人大夫十六人士四人䟽引服䖍云用六爲四十八人用四爲¶
　　三十二人用二爲十六人集注取此䟽又謂舞&KR0020;冝方行列旣¶
<pb:KR1h0033_SBCK_004-18a>¶
　　减即毎行人數亦宜减或問取此¶
三家章¶
奔走無辟公之相祝號非天子之稱故曰奚取此章聖人有惡之¶
　　之意焉有憫之之意焉至於譏之之意則併及魯也¶
魯桓公取齊女生子曰同又生友(謚成曰成季又曰季友)又有庶¶
　　子二人長曰慶父(謚共故曰共仲)次曰牙(謚僖故曰僖叔又曰)¶
(叔牙)二人同母桓公卒子同立是爲莊公莊公亦取齊女是爲¶
　　哀姜哀姜無嫡子其娣叔姜生子開莊公妾成風生子申又嬖¶
　　黨氏之女孟任生子般愛而欲立之公疾問於叔牙叔牙欲立¶
　　慶父公又問季友友對曰以死奉般季友殺叔牙而爲之置後¶
　　立叔孫氏莊公三十二年八月卒成季立子般十月慶父弑子¶
　　般而立開是爲閔公成季出奔閔公立召季友歸二年哀姜與¶
　　慶父謀欲殺公立慶父故慶父又弑閔公成季奉公子申出奔¶
　　魯人欲誅慶父慶父出奔成季奉申歸立是爲僖公遂召慶父¶
　　而殺之亦爲之置後立仲孫氏(古者次子称仲庶長称孟而慶)¶
(父之長則莊公也其子孫不敢上与君叙故以慶父本庶子之)¶
<pb:KR1h0033_SBCK_004-18b>¶
<pb:KR1h0033_SBCK_004-18b>¶
　做去如何㑹感動得¶
游氏正&KR0003;收爲夲注程子是就凡事上&KR0003;禮樂夲意是不仁則不¶
　　仁則不能用禮樂程子是不仁則事事無礼樂不仁是主於心¶
　言李氏是主人言故程李&KR0003;在圈外然程子謂失正理却接得¶
　　上人心亡之&KR0003;緊無序不和亦是禮樂之本故在李氏前¶
林放章¶
　本字昔日作本始&KR0003;㸔來不&KR0002;作本原&KR0003;言本原則始意在其中¶
　　本字旣可與文字對而末流之弊亦可對言之與集注礼之全¶
　體亦無礙¶
易節文習熟也䘮礼言易是於送死之礼如飯含歛殯之節擗踊¶
　　之數皆習熟而無差如此固是好然但一心只是要行礼節於¶
　哀戚未必盡情盖但知有繁文而不知其本䘮親者人子與親¶
　　一旦永訣自是哀痛入骨髄皇皇如醉如夣只理㑹得&KR0152;泣哀¶
　慕雖知有許多礼節亦未暇盡行故古者䘮必有相凡礼儀皆¶
　　相者掌之&KR0002;丧親者只如他事行礼一般行一畨過於骨肉之¶
　　恩似不相関¶
<pb:KR1h0033_SBCK_004-19a>¶
䘮礼節文自属纊沐浴飯含殮殯葬&KR0021;之節擗踊之数衰麻冠厞¶
　　之等飲食居處之常凡爲䘮事從&KR0004;終以至祥禫皆是厞父沸反¶
集注哀痛見於貌者慘怛發於心者¶
禮貴得中而下四句爲此章之主夫子以儉戚荅其夲而礼之中¶
　　乃在奢儉易戚之間須㸔與其寕三字是聖人正意¶
　范氏&KR0021;䘮兩節檀弓全文子路聞夫子之言也抑&KR0045;之意正與此¶
　　章相&KR0011;故取以爲&KR0003;彼言䘮礼在上此順經文而&KR0021;則礼之首¶
　也故易置先後¶
　揚氏取禮運汙尊抔飲之言&KR0003;得儉字出汙尊謂鑿地汙下以爲¶
　　尊抔飲謂以手掬而飲也¶
夷狄章¶
有君亡君主於位而言有之無之也故集注曰不如諸夏僣乱無¶
　　上下之分此全責於臣是夫子正意尹氏之言是責其君推&KR0003;也¶
泰山章¶
　周禮大宗伯國有大故則旅上帝及四望鄭注故謂凶烖旅陳也¶
　　陳其&KR0021;事以祈焉礼不如祀之備此&KR0003;旅字亦恐未爲的當禹¶
<pb:KR1h0033_SBCK_004-19b>¶
　貢兩言旅皆&KR0021;山也豈亦故耶¶
　大夫行諸侯之禮固是僭但當時巳四分魯國季氏取二孟叔各¶
　　一魯君無民亦無賦雖欲&KR0021;不可得季氏旣專魯則凡魯當行¶
　　典禮皆自爲之旅泰山&KR0002;代魯行士耳亦不自知其僣冄有誠¶
　　不能救也欲正之則必使季氏復其大夫之舊魯之政一歸於¶
　　公然後可此豈冄有之力可能故以實告孔子孔子亦不再責¶
　　冄有而自嘆也倘冄有必欲不染季氏之惡則如閔子辭其仕¶
　　可也¶
　集注不輕絶人句絶盡已之心一句是言聖人¶
君子無爭章¶
射有三大射賔射燕射天子諸矦卿大夫皆有之士則無大射而¶
　　有賔射燕射也大射爲&KR0021;祀射王將有郊廟之士以射擇諸矦¶
　　羣臣與&KR0022;國所貢之士諸矦則擇其臣大夫擇邑宰家臣凡射¶
　中者得與於&KR0021;不中者不得與於&KR0021;與&KR0021;多者則有慶慶以地¶
　　不與&KR0021;多者則有譲削其地故君子必習於射也射必有耦天¶
　　子六畿内諸矦四畿外諸矦六大夫三凡耦各服其所宜服&KR0221;¶
<pb:KR1h0033_SBCK_004-20a>¶
　决遂而立堂下阼階之東南隅西面射時隅同出次西面揖旋¶
　轉當阼階北面揖行至階下北面揖然後升堂南面當序而立¶
　於物以射樂作射者容体欲比於礼其節欲比於樂各發四矢¶
　　以較勝&KR0018;一揖而復位俟衆耦升射皆如上儀畢司射命設豐¶
　　于西楹之西勝者之子弟洗觯酌酒奠于豐上勝者乃揖不勝¶
　者升堂勝者&KR0221;決遂執張弓不勝者襲&KR0003;决拾卻左手右加弛¶
　弓於其上如前三揖至階媵者先升堂少右不勝者至豐北面¶
　坐取觯立飲卒觯坐奠於豐興揖不勝者先降凡飲酒賔主&KR0134;¶
　酬必拜以送爵今不勝者自飲而無送爵&KR0134;飲之意以是爲罰¶
　&KR0003;音脫¶
巧&KR0015;音十¶
　子夏只是疑素以爲絢&KR0006;一句作以素爲絢意故問按字書采成¶
　文曰絢㑹五采以畫曰繪本意是&KR0003;用素以爲絢謂先有素却¶
　　絢之故夫子答之以繪畫之事在素功之後詩意上二句賦體¶
　　下一句比體謂女人有倩盼好質然後加服飾之盛方成其美¶
　素比倩盼之質絢比加服飾之意只在第三句内不是集注&KR0264;¶
<pb:KR1h0033_SBCK_004-20b>¶
　此一層&KR0003;¶
禮噐曰甘受和云云苟無忠信之人則禮不虗道楊氏引其文略¶
　改作苟無其質禮不虗行行即道也¶
&KR0142;宋章¶
樂記曰武王克殷及商下車而封夏后氏之後於&KR0142;投殷之後於¶
　宋皇王大紀曰封夏后氏之後東婁公於&KR0142;封紂子武庚於殷¶
　此事實也與尚書史記合樂記之言記者之失也武王崩成王¶
　　㓜周公居&KR0193;宰攝政武庚乃與三叔比流言以撼周公周公居¶
　東監邊兵及天動威彰周公德成王悟迎周公以歸於是武庚¶
　　三叔叛周公乃奉成王誅武庚然後封微子於宋以奉殷祀宋¶
　爲故亳商之舊都也封微子乃在克商十年之後此其實也¶
禘自章¶
　王者立始祖之廟百丗不迁宗廟之最尊者也然諸矦亦有始礼¶
　廟而君子報本之意無窮故王者又推始礼之所自出之帝以¶
　祀之盖帝者又得姓受命之始也然丗數既逺不可以立廟則¶
　&KR0021;於始祖之廟而以始祖配之凡廟各有主皆居室中東面之¶
<pb:KR1h0033_SBCK_004-21a>¶
　　位而獨尊禘則於始祖廟中特設所自出之主於東面而始祖¶
　　之主退居南向而配之也礼家言五年一祫盖以三年一祫比¶
　　例爲&KR0003;春秋纂例謂其年數或毎年或數年未可知也¶
　武王崩成王㓜三&KR0101;與殷叛周公以叔父之親&KR0193;宰之任誅之而¶
　　天下定制礼作樂以教化百丗周公薨成王思其勲勞命魯公¶
　　祀周公以天子之礼樂(&KR0003;見明堂位)故魯推周公所自出之帝¶
　　而&KR0021;文王於太廟以周公配之通鑑外紀謂魯惠公使宰譲請¶
　　郊廟之礼於天子王使史角往魯公止之路史謂惠公之止之¶
　　是周不與之矣不與而魯用郊自用之也然則魯之郊廟皆後¶
　　丗之僣而附㑹爲明堂位之&KR0003;欤不然孔子何以曰魯之郊禘¶
　　非礼也周公其衰矣¶
　&KR0517;用秬&KR0112;醸酒以&KR0650;金草十葉爲貫百二十貫爲築以煑之臼以¶
　　椈杵以梧以檮之而和酒中其香暢逹故謂之鬱鬯用圭瓉盛¶
　　之於始&KR0021;之時&KR0517;之於地使香氣逹九泉以求其神然後迎牲¶
　䰟魄者人身之靈也孔子曰氣也者神之盛也魄也者&KR0017;之盛也¶
　　合&KR0017;與神教之至也鄭氏注氣謂嘘吸出入者也耳目之聦明¶
<pb:KR1h0033_SBCK_004-21b>¶
<pb:KR1h0033_SBCK_004-21b>¶
&KR0021;而&KR0017;享則誠爲不虚始祖之所自出而欲感格之故非仁孝誠¶
　敬不足以與如知禘之意而誠意仁心足以格此神則以此而¶
　應天下之事何有故曰知其&KR0003;者如示諸掌¶
仁誠是体孝敬是用合此二者然後可禘仁誠所該者廣孝敬獨¶
　　主禘言自仁誠中發出孝敬一節旣足以感禘&KR0021;之祖則仁誠¶
　　之發以應他事何所不當¶
　仁孝誠敬四字極精深孝敬主於禘仁誠關之於天下禘者孝敬¶
　自仁誠之本發出則禘固全四者治天下而以心之至誠而盡¶
　　夫仁則何士不極其當乎有此四字方見禘與天下是一貫夫¶
　　子所謂知此而盡天下者正在此仔細體認¶
&KR0021;如在章¶
&KR0021;如在當爲在存之在有士死如士生之意¶
媚奥章¶
自堂從户八室户内東南隅爲窔東北爲宧西北爲屋漏西南爲¶
　奥八户目之所視先見宧次轉屋漏以及西南隅爲最深之地¶
　　故曰奥㝔音杳¶
<pb:KR1h0033_SBCK_004-22a>¶
　集注五祀春户夏竈季夏中霤秋門冬行¶
　月令春祀户夏祀竈季夏祀中霤秋祀門冬祀行注春陽氣出祀¶
　　之於户内陽也夏陽氣盛&KR0044;於外祀於竈從&KR0044;&KR0011;也中霤猶中¶
　　室也土主中央而神在室古者&KR0232;穴故名室爲霤秋隂氣出祀¶
　　之於門外隂也冬隂盛寒於水祀於行從辟除之&KR0011;也注又引¶
　　逸禮中霤禮曰凡&KR0021;五祀於廟用特牲有主有尸皆先設席于¶
　奥祀户之禮設主于户内之西乃制脾及腎爲俎奠于主北又¶
　　設盛于俎西&KR0021;&KR0112;稷&KR0021;肉祭醴皆三&KR0099;&KR0021;徹之更陳鼎俎設饌¶
　　于筵前迎尸畧如&KR0021;宗廟之儀竈在廟門外之東祀竈之禮先¶
　　席於門之奥設主于竈陘乃制肺及心肝爲俎奠于主西設盛¶
　　于俎南&KR0021;&KR0112;肉醴餘如祀户之禮祀中霤之禮設主于牖下乃¶
　　制心及肺肝爲俎&KR0021;肉他皆如户禮祀門之禮設主于門左樞¶
　　乃制肝及肺心爲俎奠于主南設盛于俎東他如竈礼行在廟¶
　　門外之西爲軷壤厚二寸廣五尺輪四尺設主于軷上乃制䁂¶
　　及脾爲俎奠于主南設盛于俎東&KR0021;肉他如門礼(以上皆中/霤礼文)䟽¶
　　曰&KR0021;户&KR0021;中霤在廟室之中先設席於廟堂之奥&KR0002;祀竈門行¶
<pb:KR1h0033_SBCK_004-22b>¶
　　皆在廟門外先設席於廟門之奥特牲者特牛也諸侯或亦當¶
　　然大夫或特羊也旣三&KR0021;移主於&KR0004;設奥之筵上乃出户迎尸¶
　　入即筵而坐也門之奥謂廟門外西室之奥也竈陘竈邊承噐¶
　　之物以土爲之鼎當陳於廟門室之前稍東西向以俎就鼎載¶
　肉入設於筵前盛則設于俎南中霤之主設于廟室牗内之下¶
　　　按五祀之主户主中霤主北向門主行主南向竈主西向¶
　䟽又曰月令五祀盖殷礼也周天子則七祀加司命與厲此見¶
　　&KR0021;法篇諸侯五祀曰司命中霤國門國行公厲大夫三祀曰族¶
　　厲曰門曰行適士二祀曰門行庻士庻人立一祀或戸或竈¶
　　周禮宫正注&KR0021;七祀於宫中則又與上廟&KR0021;之&KR0003;不同¶
射不主皮章¶
　凡射必有的其緫名曰矦(天子中之能服諸矦諸矦大夫士中之)¶
(得爲諸矦故曰矦)天子三矦虎矦熊矦豹矦諸矦二矦熊矦豹¶
　矦大夫麋矦士豻矦凡射有三大射賔射燕射凡矦皆以布爲¶
　　之其形必方毎三分之以爲飾大射之矦其外一分以其名之¶
　皮飾之(虎矦用虎皮熊矦用熊皮)其中三分之一又用其皮綴¶
<pb:KR1h0033_SBCK_004-23a>¶
　於中爲射之的故曰棲皮爲鵠賔射之矦外亦用皮飾其中三¶
　分之一則用彩色畫謂之正天子五正内朱次白蒼黄&KR0007;諸矦¶
　三正朱白蒼大夫士二正朱緑燕射之矦外亦用皮飾其中三¶
　分之一天子則白質而畫其獸頭諸矦丹質而畫其獸頭(謂先)¶
(就布上上顔色了却畫其獸)大夫士則止就布上畫之故曰畫¶
　布爲正今集註中凡言畫布爲正是以賔射燕射之矦言棲皮¶
　爲鵠是以大射之矦言也然古礼中又自有主皮之射庶人爲¶
　之於冬田獵分禽時用之與此章註内意不同又有貫革之射¶
　軍旅用之¶
樂記武王散軍而郊社左射貍首右射騶虞而貫革之射息也禆¶
　冕搢笏而虎賁之士&KR0003;劒也散軍謂起而伐紂者皆散而歸民¶
　　郊射謂爲射宫於郊左東斈也右西斈也貍首騶虞以歌爲節¶
　此言行礼射而息武射所以虎賁之士皆&KR0003;劒而服禆冕搢笏¶
　也(&KR0003;音脫)¶
告朔章¶
　古者以竹簡爲書盖十二月作十二簡故毎月至朔日告廟請本¶
<pb:KR1h0033_SBCK_004-23b>¶
　　月之簡而行之朝廷及國中簡上想只是書朔之日辰及節氣¶
　朔之爲言&KR0171;也謂月之魄巳滿明皆盡至晦日而死矣月之一日¶
　　明乃復生是死而復&KR0171;也¶
　兩其字指告朔而言謂尓愛其告朔之羊以爲無實而妄費我則¶
　　愛其告朔之礼恐因此名而後可復其實¶
　玉藻天子&KR0007;冕聽朔於南門之外諸侯皮弁聽朔於大廟鄭氏注¶
　　南門謂國門也天子明堂在國之陽毎月就其時之堂而聽朔¶
　　焉凡聽朔必以特牲告其帝及神配以文王武王諸侯皮弁下¶
　　天子也周礼大史頒告朔于&KR0022;國䟽謂朔者以十二月暦及政¶
　　令&KR0002;月令之書諸侯受之縣之於中門帀日歛之藏於祖廟月¶
　　月用羊告而受行之春秋文公六年公羊傳注諸侯受十二月¶
　　朔政於天子藏于大祖廟毎月朔朝廟使大夫南面奉天子命¶
　　君北面而受之左傳䟽特羊告廟謂之告朔人君即以此日視¶
　　此朔之政謂之視朔視朔者聽治此月之政亦謂之聽朔杜預¶
　　釋例曰聖人因月朔朝廟迁坐正位乃㑹群吏而聽大政考其¶
　　所行非徒議將然也乃所以考巳然也此章是魯事故集注止¶
<pb:KR1h0033_SBCK_004-24a>¶
　言諸侯之禮¶
&KR0028;雎章¶
　&KR0028;雎詩是文王宫中人知后妃之德欲求以爲王配旣得之而作¶
　　此詩求之未得則有寤寐反側之思求之旣得則有琴瑟鐘鼓¶
　　之樂哀樂皆是宫中人不是就文王身上&KR0003;所以不淫不傷樂¶
　　主第三章言哀主第二章言¶
　&KR0028;雎第三章是追言文王娶大姒巳有成&KR0003;但未至宫中之時思¶
　　之也寤寐而思皆主大姒非泛然思得内主也¶
問社章¶
　周禮禮記之文及諸儒之&KR0003;大抵社所以&KR0021;五土之示而以勾龍¶
　　配勾龍者古諸侯共工氏之子也有平水土之功王爲群姓立¶
　　社曰大社王自爲立社曰王社諸侯爲百姓立社曰國社自爲¶
　　立社曰侯社士大夫以下成群立社曰置社王之大社則土五¶
　　色而冐以黃諸侯之國社則受其方色之土於天子而苴以茅¶
　　其位則中門之右其壝則北面其飾則不屋其表則樹其土之¶
　　所宜木遂以名其社其壇方五丈諸侯　之唐以來其主則石¶
<pb:KR1h0033_SBCK_004-24b>¶
　　爲之其&KR0021;天子用大牢諸侯用少牢其日用甲¶
管仲章¶
　三歸臺名三歸筭法也言作臺度其基廣袤&KR0002;干尺髙&KR0002;干尺而¶
　　其頂廣袤&KR0002;干尺取上下之数中折之則其半廣袤若干尺以¶
　　爲作臺之数¶
　攝官者大夫采地少禄八不多故家臣一人兼管数事&KR0002;不兼攝¶
　　而一人管一事則官多俸禄亦多大夫所得公家之禄不足供之¶
　　　此二事皆言仲之奢以荅或人之儉¶
　天子諸矦大夫士之庭皆有物以蔽内外天子諸矦謂之屏以木¶
　　爲之大夫以薕士以帷天子設於門外諸矦大夫士皆設於門¶
　　内庭中管仲位爲大夫當用簾亦用諸矦之屏¶
　列國之君有相朝之礼有㑹盟之礼凡有好㑹主國之君先設坫¶
　　於堂两楹間延賔升堂以爵酌酒獻酢畢覆爵于坫上管仲大¶
　　夫本無此礼今亦設之¶
　金先生謂當時齊霸而管仲當國諸矦來朝齊者必私覿於管仲¶
　　家故設此以延之¶
<pb:KR1h0033_SBCK_004-25a>¶
　　　此二事皆言管仲之僣以荅或人之知礼¶
　當時之人但見管仲匡天下之功髙仰慕他不暇忽聞夫子言他¶
　　器小不知所謂乃疑爲儉及夫子言仲奢又疑爲知礼夫子雖¶
　　不明言器小只就奢僣兩端便見得器小處奢僣不能盡器小¶
　　之意乃器小中之一事能盡大斈之道自然器大¶
　夫子屡称管仲之仁及民受其賜是以事業言此章以斈言¶
　集註器小言其不知聖賢大斈之道故局量&KR0310;淺規模卑狹不能¶
　　正身脩德致主於王道大斈之道八事先以脩身爲本而後及¶
　　家國天下盖見礼旣明行事自然件件中節不敢踰礼犯分今¶
　　管仲如此只是格物致知工夫未到見理不明故爲所不當爲¶
　　踰礼犯分凡事都要向上不知反成小器所謂致主於王道不¶
　　是要管仲輔齊桓公爲王只是要教他行王者之道人之大倫¶
　　有五行之各欲當於理先王之道不過如此人倫之中君臣爲¶
　　大桓公雖曰尊周亦多是自強其國諸國貢賦多入於齊未爲¶
　　盡臣節如周三分天下有其二以服事殷正是王道湯未伐桀¶
　　武王未伐紂以前皆是王道非謂湯武伐桀紂取天下爲王了¶
<pb:KR1h0033_SBCK_004-25b>¶
　方才是王道伐桀紂自是不得巳爲之所遇時不同耳¶
䟽郷飲酒是郷大夫之禮尊於房户間燕禮是燕己之臣子尊於¶
　東楹之西&KR0002;兩君相敵則尊於兩楹之間故坫在兩楹間也主¶
　　君獻賔賔筵前受爵飲畢反虚爵於坫上西階上拜主人阼階¶
　　上答拜賔於坫取爵洗爵酌以酢主人主人受爵飲畢反虚爵¶
　　坫上主人阼階上拜賔答拜¶
語樂章¶
孔子自衛反魯正樂時告大師之言大要樂聲翕合須要純和不¶
　可背戾八音之中金聲最髙竹革之聲次之匏音次之絲音又¶
　次之石音最低作樂八音皆和聲聲俱見不可使聲髙掩聲下¶
　者故曰皦如旣各自要分曉又恐聲音不相合意思不相聮属¶
　故又曰繹如¶
本注止具訓詁不言旨意謝氏之&KR0003;章意皆具而置圈外朱子必¶
　有意也今玩經文盖始從成爲作樂三節翕及純皦及繹乃三¶
　節中之節奏樂之作八音並起其聲急促翕然以合此樂之始¶
　也及入調旣深則於令悠緩却要八音和合如出於一所謂八¶
<pb:KR1h0033_SBCK_004-26a>¶
　音克諧雖是合一却又要每器之聲各各明皦俱見不可高掩¶
　　下濁亂清所謂無相奪倫此樂之中也及曲將畢則&KR0053;拾歸&KR0043;¶
　　有紬繹相續不絶之意此樂之終也大抵翕之後継之以純皦¶
　　又継之以繹從則非翕繹則不從此盖經之本旨而朱子之意¶
　也謝氏五音六律爲主以翕純皦繹皆指此言而見於一時樂¶
　　之始終皆然盖又一義則於始從成三字稍緩者在圈外其爲¶
　　是歟¶
　八音金鐘也石磬也絲琴瑟也竹&KR0327;管簫箎之&KR0011;匏(蒲也)笙竽也¶
(笙竽之下用匏上却用竹)土塤也革鼓也木柷敔也¶
儀封人章¶
魯定公十四年孔子行攝相事與聞國政而齊人歸女樂孔子乃¶
　去魯適衛過儀其此時歟¶
論語中當時&KR0046;君子見孔子者七人儀封人晨門長沮桀溺荷蓧¶
　丈人荷蕢楚狂椄輿獨儀封人見得聖人意趣其餘惟知以隱¶
　　爲髙與孔子意不相合¶
韶武章¶
<pb:KR1h0033_SBCK_004-26b>¶
古者帝王得天下必作樂&KR0021;天地&KR0017;神以告成功韶紹也舜受尭¶
　　禅故作樂見継紹之意其樂詞與樂聲舞態必皆有紹意武王¶
　　伐紂得天下故作樂亦見征伐之意韶樂今不能知樂記言武¶
　　樂有發揚蹈厲之容夾振駟伐之事是於樂中見用武&KR0062;闘之¶
　意舜武皆聖人不是征伐便不及尭舜然禅譲氣象自是好征¶
　　伐氣象自是不及故曰武未盡善(發揚蹈厲是武態奮發揚起)¶
(歩蹈而有猛奮之容夾振駟伐駟即四字夾振謂夾舞者振鐸)¶
(以爲節武舞凡六奏毎四伐一擊一刺爲一伐)¶
居上不寛章¶
　居人上當寛行礼當敬臨䘮當哀能寛敬哀了却於寛敬哀中&KR0026;¶
　其得失不是寛敬哀之外&KR0026;其他事¶
　　　里仁第四¶
約樂章¶
　聖賢言不仁字不同如曰君子而不仁者有矣夫是未能尽全体¶
　　之仁者此不仁字至輕曰不使不仁者加乎其身是未尽善之¶
<pb:KR1h0033_SBCK_004-27a>¶
　事不使及身此不仁字亦輕如曰不仁哉梁惠王不仁者可與¶
　　言哉皆是言失其心徳者此不仁字至重此章所謂不仁者雖¶
　　是言不能全心德之人然聖人吾意亦是言曾知斈而未深造¶
　　者故乍處約樂亦能自守但不能乆長處之耳此不仁字雖未¶
　　如前兩不仁字而比後兩不仁則有間矣¶
集注約窮困也窮是不達困是貧窘聖人約樂是互舉盖乆約者¶
　　必憂富貴然後樂集注乆約必濫乆樂必淫二字皆以水喻濫¶
　　是泛濫如水散漫收殺不得底意淫是水過蒲而流出之意盖¶
　　不仁者久約則憂患而謟䛕卑屈之態生苟且邪僻之行作乆¶
　　富貴則佚樂而驕矜縱誕之氣長踰節陵分之事興約者日流¶
　　於卑下樂者日過於僣躐是濫與淫意象上蔡一二之&KR0003;形容¶
　　安仁利仁精深在乎體認¶
好惡章¶
　此章&KR0131;要是兩能字其次要㸔兩人字盖人之善惡有大小幽&KR0139;¶
　　誠僞不同須是察得他真然後好惡之而其好惡則輕重進退¶
　　纎毫不差故曰能好惡人如大斈中言可見大綱集注無私心¶
<pb:KR1h0033_SBCK_004-27b>¶
　　當於理是合内外言之必盡二者然後謂之能¶
　凡仁者必智非智不能行仁故&KR0138;&KR0003;仁人便是有知者知人善惡¶
　　者智也好惡之者仁也¶
富貴章¶
古者封建井田之法行貴然後富非有才德勲勞者不得位&KR0002;才¶
　　德稱其位雖如舜禹舉一即爲百揆司空亦處之不疑後丗富¶
　　貴自是兩途如國家設科取士而巳可應科且或仕者品格已¶
　　及而遷除合宜及貨財義所當得者皆是以道而得富貴不以¶
　　道得富貴若誦屈巧圖貪冐掊歛君子自無此或問謂一時不¶
　　期得之如孔子主我衛卿可得行一不義殺一不辜而得天下¶
　　之&KR0011;是也貧賤以道得之如不能立身不守法度博奕好飲酒¶
　　闘狼奢縱之&KR0011;是得貧賤之道君子自無此士不以其道得之¶
　　謂水火盗賊及無辜為人所累之類我旣不爲得貧賤之道而¶
　　得之是命分所遭君子則安命不妄求去此&KR0002;求去貧賤却是¶
　　不以道得富貴逆天違命何足爲君子仁者天下之正理君子¶
　　惟遵正理而行則不以道得之富貴貧賤自然不處不去此上¶
<pb:KR1h0033_SBCK_004-28a>¶
　　是取舍大分下面終食造次顛沛三節一節宻似一節只是隨¶
　　事隨時存養工夫¶
　此章雖富貴貧賤對說其實總言安貧賤耳不處富貴是擇義不¶
　　去貧賤是安命進則由義退則樂天其行仁之君子¶
　章内兩去字皆當作去聲讀謂違去仁即下文違仁也俗作上声¶
　　讀者非上聲讀者是除去之義仁是心德如何除得了¶
　集注審富貴要見義明安貧賤要守命固¶
　圏外要㸔然後則其四字盖君子先要取舎分明&KR0002;取舎不明决¶
　　則此身所處全在非義之中雖有存養工夫何益如屠者禮佛¶
　　倡家講禮耳故曰然後若平日存養纎悉必當理至遇當取處¶
　　自然明决故曰則其前密字亦緊要謂身之所居旣正則存養¶
　　者始皆無滲漏也¶
我未見章¶
　四等人前好仁惡不仁皆是行仁成德故同称未見次是一日用¶
　　力行仁者未見三是昏弱欲用力而力不足者亦未見¶
　好仁者惡不仁者皆是行仁之人但其資質氣象自有不同尓好¶
<pb:KR1h0033_SBCK_004-28b>¶
　　仁者如顔子惡不仁者如孟子明言惡不仁者其爲仁矣則是¶
　　日以行仁爲事但於行事常常照顧不使一毫不仁之士見之¶
　　於身其與好仁而務於行者亦何以異但好仁者斍自在尓故¶
　　孔子總曰未見而朱子亦曰皆成德之事也不可將惡不仁者¶
　　輕看又要看其爲仁矣字重庶見得惡不仁者與好仁者相去¶
　　不較遠¶
　其爲仁矣此矣字不是句絶辭是引下文之辭故朱子作者字&KR0003;¶
　　如經史每以也字起下句一般¶
　此章三未見字不同前未見及章末未之見皆言無此人中未見¶
　　謂無是事此節未見其人之意却在有能乎三字上¶
觀過章¶
　此章雖爲觀人然主於敎人行仁也上言過各有黨是善惡對言¶
　　下却專舉仁&KR0003;意或可見¶
　集注以失過二字釋經過字失是錯誤過是太過具此兩字方盡¶
　　經中過字之義¶
　吳祐言掾以親故受汙辱之名所謂&KR0026;過斯知仁者本文如此受¶
<pb:KR1h0033_SBCK_004-29a>¶
　汙辱之名是指持衣自首請罪之時過言私賦民錢　言市衣¶
　進父盖嗇夫賦民錢時未知得汙辱之名也及父責之而促伏¶
　罪祐旣聞之始有汙辱之名尓祐見其以實首罪又能具&KR0003;父¶
　言故從而赦之汙辱之名則不可泯矣然終是爲父之故故曰¶
　&KR0026;過知仁二句所指不同讀者亦當詳之(汙辱本傳作汙穢)¶
聞道章¶
聞道非謂耳聽得直是此心與道契合盖於天下事物之理逐一¶
　窮究積累之多至於天理流行融㑹十通處如曽子聞一貫而¶
　唯顔子聞克已復礼之&KR0003;而請事斯語之時方是聞道¶
道是事物當然之理旣得聞之則凡應事皆合乎礼甚而至於死¶
　亦無不可聖人言死可㪯其極重者言之而應士皆在其中非¶
　專爲死也故集註以生順二字&KR0024;明其意¶
　程子二條言死恐有兩意上條正命而死下條死之之死本注生¶
　順死安四字混融兼包二意¶
恥惡衣章¶
前章苟志於仁則無惡此章志於道而有惡衣惡食之恥可見前¶
<pb:KR1h0033_SBCK_004-29b>¶
　章是苟字緊要道即仁也士&KR0002;苟志於道必不爲外物所動矣¶
　此見聖人言語一字之嚴而學者不可以不誠也¶
無適章¶
　集注專主是適字正訓謝氏適可也是對莫不可&KR0003;¶
　心無所住佛氏之斈正欲如此與無適莫全不同他無所住只是¶
　　要不著物㪯天下萬物皆是累故必此心常是湛然無纎毫&KR0039;¶
　　染無適莫者有義爲之主無可無不可者義在可則可義在不¶
　　可則不可爾心無住者應事則可亦可不可亦可也何獨應変¶
　　不同於聖人其應常亦未甞有同也盖聖人用物釋氏忘身冰¶
　炭自不可相入¶
　無可無不可之間謂可之間與不可之間㸔義在何處非二者之¶
　　間是義也¶
懷德章¶
德者人得於天之善理即大斈所謂明德君子常切思懷念念不¶
　忘欲至於至善之地小人不知有此徇其欲心惟思自逸不能¶
　迁善以成德君子常念刑法之可畏而自守其身不至於犯之¶
<pb:KR1h0033_SBCK_004-30a>¶
　小人但思惠利之所在不能擇義惟務苟得雖有刑法在前亦¶
　　不顧¶
　集注此章之間字與上章之間不同却是公與私二者之間幾徴¶
　　分别行向公則懷德懷刑向私便懷土懷惠斈者正要就此之¶
　　間上用功使心路不可流向私邊去¶
禮譲章¶
　此章與人而不仁如礼何語意相&KR0011;上兩礼字揔天理節文人事¶
　儀則言下礼字獨言節文制度言人能用敬譲之實心行礼以¶
　　治國何難之有不用敬譲之實心行礼以治國雖有制度節文¶
　尚奈不得他何如何治得國¶
一貫章¶
　孔子言吾道曾子言夫子之道讀者要見夫子是以身教而在門¶
　　者皆就聖人之身而斈非是論&KR0003;義理而巳¶
　一貫譬如以索貫錢雖千萬錢之多只一索可以盡貫天下事物¶
　　雖無窮却只是一箇道理貫串在裏面理之原出於天在天地¶
　　雖渾然至大而事事物物各自不同其理亦流行寓其中毎事¶
<pb:KR1h0033_SBCK_004-30b>¶
　物中理雖不同然只是天理一箇大原頭分析來所以謂之一¶
　　理貫萬事但礼雖同須是就一事一物上看得透行得徹及萬¶
　　事萬物上皆如此然後可見緫㑹處聖人固是生知如曽子亦¶
　　是先逐事物上窮究力行義理純熟積累得多夫子只把一言¶
　　融㑹他零碎底成一片叚&KR0002;於事物上不曽見得道理便&KR0003;一¶
　　貫只是虚談窮事物之理旣多不知一貫之義却又窒塞¶
　一理貫萬事固是&KR0003;事物雖衆只是一箇道理此言吾道一以貫¶
　　之是就聖人應事處&KR0003;須要体認得聖人之心全是理行出處¶
　　全是道如此方是吾道之以貫之&KR0002;只&KR0003;萬理一原却只是論¶
　　造化云小與此章意不相似¶
　曽子平日於夫子所爲隨事精察力行但見一事是一理猶覺費¶
　　力故夫子言我所行之道是一礼以貫萬事是使曽子逹此礼¶
　　而見之行事以身先者告之也曽子旣聞夫子之言一時融繹¶
　　通徹洞見天地萬物原委渾然之大而纎悉粲然條葉之繁而¶
　　本根有在自是行事之間便可入此境尚何疑之有旣以一唯¶
　　當之隨即融化忠恕以告門人夫子謂之一貫而曽子謂之忠¶
<pb:KR1h0033_SBCK_004-31a>¶
　　恕只是此一語便見得真契此㫖矣是亦以身所先得者教門¶
　　人見之行事也大率此章不可專作知㸔正是&KR0003;行處意多¶
　忠恕二字上承夫子下接門人曽子平日用功於忠怒今旣造一¶
　　貫之礼矣則門人勉夫忠恕豈不足以踐此地乎¶
　而已矣三字要㸔得有力要見得學者以忠怒体一貫真可以見¶
　　其實行忠恕造一貫真可以逹其境¶
　集注推已二字是恕之正訓忠恕本是斈者之事曽子爲門人未¶
　　能逹一貫之㫖故借平日講明忠恕二字以釋一貫之義大凡¶
　　恕與仁只分生熟生者是恕熟者是仁恕須推已(以巳推度它)¶
　　人仁只安行一貫是聖人事仁道也&KR0002;以恕行之推得熟亦至¶
　　於安行故忠恕解一貫最切近¶
　上言至誠無息是以天地之至誠無息喻夫子之一礼渾然萬物¶
　　各得其所是以天地之生萬物各得其所喻夫子之泛應曲當¶
　　下言至誠無息者道之体是言夫子之心至誠無息乃道之体¶
　　萬物各得其所是言夫子之應萬事各得其所爲道之用各有¶
　　所指當細玩¶
<pb:KR1h0033_SBCK_004-31b>¶
　忠恕一貫以下天道人道大夲逹道皆是借用非中庸本義中庸¶
　　謂誠者天道不勉而中不思而得從容中道聖人也誠之者人¶
　　道擇善而固執賢者之事也此借以形容曽子所言忠恕皆就¶
　　聖人上&KR0003;盖忠以心之体統言即上文至誠無息之意故曰天¶
　　道恕以及物處言然合事物上盡其義即前泛應曲當之意故¶
　　曰人道如中庸天道則自然及物人道則隨事精察而力行聖¶
　　人之恕雖不待擇不待執終是就毎事上文之勉齋謂聖人之¶
　　忠是天之天聖人之恕是天之人意可見矣&KR0002;中庸之大本謂¶
　　喜怒哀樂未發之中此忠是心之全体眞實非獨未發者也然¶
　　乃恕之本故亦可以大夲言大抵因曽子借忠恕形容一貫恐¶
　　學者疑之所以多是借&KR0003;以明義理固可借用非獨忠恕而巳¶
　　如下文言天道亦有忠恕之意同¶
　圈外第一條作四節看以已及物仁也是一節言聖人之事推巳¶
　　至不逺是也是一節爲恕之正義忠恕一以貫之至大本逹道¶
　　也是一節發明聖人之忠恕此與違道以下是一節繳上三節¶
　　此字指忠恕一貫以下言違道不逺繳第二節動以天又繳¶
<pb:KR1h0033_SBCK_004-32a>¶
<pb:KR1h0033_SBCK_004-33a>¶
事君數章¶
事君交友之道所當爲者固非一端此章以君友同言又同一數¶
　字所以專主諌爭&KR0003;¶
讀論語叢&KR0003;卷上¶

