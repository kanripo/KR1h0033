# -*- mode: mandoku-view; -*-
#+TITLE: 讀四書叢說
#+DATE: 2016-04-12 14:01:14.844490
#+PROPERTY: ID KR1h0033
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR1h0033_WYG_003-1a>¶
　　欽定四庫全書¶
¶
　　讀四書叢説卷三¶
¶
　　元　許謙　撰¶
¶
　　讀孟子叢説上¶
¶
　　梁惠王上¶
¶
　　首章¶
¶
　　周烈王五年魏武侯卒公子罃立其子元年則烈王¶
六年也通鑑周顯王三十五年當罃之三十七年¶
<pb:KR1h0033_WYG_003-1b>¶
罃與齊威王㑹於徐州以相王考異謂為後元年¶
大事記顯王十六年當罃之十八年魏拔趙邯鄲¶
服十二諸侯遂稱王後齊敗魏而齊亦稱王於顯¶
王三十五年又書曰齊宣王魏惠王與諸侯㑹於¶
徐州以相王今接顯王三十三年當魏惠王三十¶
五年孟子至梁若從通鑑則孟子至梁時魏尚為¶
侯此章稱之為王乃他日論集著書之時追書爾¶
當從大事記為正蓋始各王於其國至會徐州之¶
<pb:KR1h0033_WYG_003-2a>¶
嵗則王之號通於天下矣¶
¶
　　仁專言則包四徳孟子與義對言則仁體而義用孟¶
子是專主於義而言蓋無仁之本則不能行義然¶
仁義又各有體用朱子訓詁皆兼體用説心之徳¶
心之制是體愛之理事之宜是用然仁有專言偏¶
言心之徳是專言之仁固全説體愛之理是偏言¶
之仁其中又含體用愛為用其理則體也或問又¶
推以隂陽言則義體而仁用蓋天地間物静體而¶
<pb:KR1h0033_WYG_003-2b>¶
動用隂静陽動而仁陽也義隂也故其體用如此¶
¶
　　王曰何以利吾國至不奪不饜固是發明王何必曰¶
利一語而語意自分兩節王曰何以利吾國至其¶
國危矣言王好利於上則大夫士庶效之而好利¶
於下凡言好利者皆是欲得其分外若惟取什之¶
一賦則非好利矣故君欲分外取於下下亦欲分¶
外取於上如此不已必至攘奪壊亂而國隨於亡¶
則是君始好利終於自亡其國此理勢所必至然¶
<pb:KR1h0033_WYG_003-3a>¶
亦告君之語也萬乘之國至不饜又言好利之弊¶
成弑奪之禍皆下取乎上文侯斯與韓趙分晉即¶
惠王之祖也此其明驗為君而好利禍害之烈可¶
畏如此一言君好利必亡其國二言好利必下簒¶
其上¶
¶
　　萬乘之國則千乘之家千乘之國則百乘之家此以¶
君十卿禄大夫概言之也王畿方千里固可出車¶
萬乘天子之卿受地視侯則方百里方百里不能¶
<pb:KR1h0033_WYG_003-3b>¶
出車千乘也千乘之國當方三百十六里有畸百¶
乘之家則當方百里矣諸侯卿之采地未必如是¶
之大也讀者不可以辭害意¶
¶
　　君子利己之心不可有利物之心不可無孟子不言¶
利是專攻人利己之心絶利己之心然後可行利¶
物之事然利物乃所以利己也至於不遺親後君¶
則已亦無不利矣但不可假仁義以求利耳¶
¶
　　沼上章¶
¶
<pb:KR1h0033_WYG_003-4a>¶
　　聖賢告人非法語之言則巽與之言故孟子與時君¶
言皆是這機軸前章法語之言此章巽與之言也¶
後多仿此¶
¶
　　此章闗鍵全在偕樂獨樂上文王與民同樂夏桀結¶
怨奉己興亡乃其效也¶
¶
　　靈臺之作文王所以候日景占星象望雲物也其下¶
有囿囿中有沼併以逰觀爾蓋非所謂七十里之¶
囿也七十里之囿所以供四時之田講武事於其¶
<pb:KR1h0033_WYG_003-4b>¶
中且與民之芻蕘雉兔者共之不容不廣此在郊¶
之外者也靈臺之囿必近城郭地不可容且無所¶
用其大也文王繼體即位本都於岐在位四十六年¶
而遷都於程又三年而遷都於豐於是作靈臺其¶
時年九十有六明年即薨矣田獵之囿非作靈臺¶
之意也七十里之囿在岐山之舊都歟故有與民¶
同芻蕘雉兔之常制也¶
¶
　　麀鹿魚鳥各得其所咸遂其性可見文王之徳被萬¶
<pb:KR1h0033_WYG_003-5a>¶
物都在春風和氣中觀兩在字而下文魚鹿云云¶
尤見文王仁及物而物感動處物且如是於人可¶
知¶
¶
　　鶴與鶴鳴之鶴不同音音涸者禽名在鐸韻音學者¶
潔白貌在覺韻此字當音學¶
¶
　　移民章¶
¶
　　加少加多金先生曰不見其愈少不見其愈多¶
棄甲曳兵戰而負者¶
¶
<pb:KR1h0033_WYG_003-5b>¶
　　魚鼈之類天地自生之物長㓜皆得食之雞豚狗彘¶
人力畜之故以養老則七十者始食¶
¶
　　五畝之宅百畝之田周禮地官遂人掌邦之野辨其¶
野之土上地中地下地以頒田里上地夫一廛田¶
百畮萊五十畮餘夫亦如之中地夫一廛田百畮¶
萊百畮餘夫亦如之下地夫一廛田百畮萊二百¶
畮餘夫亦如之注謂户計一夫一婦而賦之田其¶
一户有數口者餘夫亦受此田也廛城邑之居孟¶
<pb:KR1h0033_WYG_003-6a>¶
子所云五畝之宅樹之以桑者也萊謂休不耕者¶
也疏謂餘夫皆有田廛是備後離居之法¶
¶
　　王制云五十始衰六十非肉不飽七十非帛不煖與¶
此不同或殷周之制異或孟子一時之言偶異大¶
扺年髙者衣帛食肉也¶
¶
　　庠序之教教以人倫也於其常教之中又於孝弟二¶
者重明之而督之尤力也¶
¶
　　後罪嵗應前兩凶字塗有餓殍不知發應前移粟由¶
<pb:KR1h0033_WYG_003-6b>¶
此而知所移乃民間之粟未足以濟河内之民而¶
先已病河東之民矣况有餓莩不發猶是吝己之¶
財狗彘食人食則必征斂無義而傷民之財矣中¶
兩節教之以王政則民自足食樂義古者九年耕¶
必有三年之食雖有凶荒不待移粟移民而民自¶
無飢寒近者悦而逺者來矣何患不加多哉¶
¶
　　下章率獸食人亦此意而極言之也¶
¶
　　集注兵以鼔進以金退亦大約言之如左傳陳書曰¶
<pb:KR1h0033_WYG_003-7a>¶
吾聞鼔而已不聞金矣是鼓進金退也按周禮大¶
司馬辨鼓鐸鐲之用中冬教大閱帥其民而致乃¶
陣車徒如戰之陳皆坐鼔人三鼔司馬振鐸羣吏¶
作旗軍徒皆作鼔行鳴鐲車徒皆行三鼓摝鐸羣¶
吏弊旗車徒皆坐又三鼔振鐸作旗車徒皆作鼓¶
進鳴鐲車驟徒趨坐作如初鼔戒三闋車三發徒¶
三刺乃鼔退鳴鐃且却夫鐸大鈴也振鐸者搖鐸¶
也摝鐸者以手掩其上而執以振之其聲鹿鹿然¶
<pb:KR1h0033_WYG_003-7b>¶
也是鐸兼主進退但其聲有不同耳鐲鉦也形如¶
小鐘以為鼔節鳴之而車徒行則鐲亦主進也鐃¶
如鈴無舌有秉執而鳴之以止擊鼓故鳴鐃而軍¶
却退也大扺鐲則進也鐃則退也鐸兼進退也後¶
世戰陳蓋專以金聲退鐲直角反鐃女交反畜訓¶
義當作許六切今敇六反誤¶
¶
　　安承教章¶
¶
　　孔子惡作俑者無後亦因見後世殺人從葬故為此¶
<pb:KR1h0033_WYG_003-8a>¶
言史記秦武公卒初以人從死死者六十六人蓋其¶
弟徳公立而用以徇之當周釐王四年魯莊公之¶
十六年也其後穆公遂用徇者百七十七人三良¶
與焉孔子據己見之禍而深惡其死始謂為不仁¶
者事始雖小末流必大不可不謹孟子因取以戒¶
惠王不可輕視其民¶
¶
　　晉國天下莫强章¶
¶
　　地方百里而可以王答晉國天下莫强一語王如施¶
<pb:KR1h0033_WYG_003-8b>¶
仁政節是方百里可王之實功彼奪其民時正指¶
齊秦楚徃而征之一節是洒死之事¶
¶
　　易猶淺也此金先生之説蓋耕深則土疏通而苖易¶
發達耘淺則但去草而不傷穀根¶
¶
　　以暇日修其孝弟忠信此與行有餘力則以學文語¶
意正同不是等待大段閒暇了然後去修¶
¶
　　梁襄王章¶
¶
　　一謂統天下為一家正如秦漢之制非謂如三代之¶
<pb:KR1h0033_WYG_003-9a>¶
王天下而封建也此孟子見天下之勢而知其必¶
至於此非以術數䜟緯而知之也蓋自太古立為¶
君長則封建之法行黄帝置大監監於萬國夏㑹¶
諸侯於塗山執玉帛者亦萬國迨湯受命其能存¶
者三千餘國時云千八百國至孟子時相雄長者¶
止七國爾餘小國蓋不足道也自萬國以至於七¶
國吞并之積豈一朝一夕之故今世既合不可復¶
分終必又并而為一舉天下而郡縣之而後已至¶
<pb:KR1h0033_WYG_003-9b>¶
於秦漢孟子之言即驗但秦猶嗜殺人故雖一而¶
不能定至漢然後定也¶
¶
　　襄王才質下不足以語王政故孟子不告之而但曰¶
不嗜殺人者¶
¶
　　齊桓晉文章¶
¶
　　文武之道幽厲傷之東遷之後下陵上替五霸迭興¶
不惟道之不行學士大夫亦且不講自是惟知霸¶
業可尚而桓文又霸之盛者宣王心悦其事而誠¶
<pb:KR1h0033_WYG_003-10a>¶
服之以孟子當時賢者深知其説故舉以為問其¶
曰可得聞乎見其不易得聞惟孟子知之而又恐¶
不易以告也¶
¶
　　仲尼之徒則見孔子不言霸事可知至其門人以及¶
後之徒黨不曽有言桓文為霸之謀畫經營者此¶
與孔子言管仲器小之意同且先截斷宣王功利¶
之心下乃開其行王者之道¶
¶
　　桓文之事金先生曰謂其所以為霸之謀畫經營也¶
<pb:KR1h0033_WYG_003-10b>¶
若糾合一匡之事孔門固嘗言之矣¶
¶
　　徳何如則可王宣王知有徳則王可謂天資優而知¶
所本矣及問寡人可以保民及何由知吾可皆能¶
自反而善問者與梁惠王逈别¶
¶
　　王天下事至大易牛事至小孟子却道只此心便可¶
王故雖指出不忍二字而王猶不知所以¶
¶
　　上言臣固知王之不忍下言彼惡知之蓋宣王見牛¶
不忍之心雖發而不自知其為仁之端故以知與¶
<pb:KR1h0033_WYG_003-11a>¶
惡知相對説以為常人雖為利欲所昏而本然之¶
善終未嘗冺但時或發毎不自覺而不能充之爾¶
故孟子以為惟君子為能知之衆人不能知也是¶
啟王之心使凢遇善心發時便須識得既就此推¶
充自小以及大自近以及逺即其一端推之至其¶
極又推其類而充之至於大則仁不可勝用矣¶
¶
　　孟子與王問答三反欲王自知不忍見牛即是惻隠¶
而不悟前徳何如以下雖有三善言至此竟昬罔¶
<pb:KR1h0033_WYG_003-11b>¶
推拓不去但重疊解説不是愛財孟子不得已自¶
與言這是正行巧處主意在見牛未見羊一句此¶
非獨王良心之發處之又得其當矣但自不識為¶
善端而又不推於他事爾及王聞孟子之言而説¶
既已得前日之心然又不知處此小事如何便合¶
於王道只是平日無君子啓迪其學故也¶
¶
　　術字要看既見牛而不忍此心欲行則便不可殺此¶
牛而釁鐘之禮又不可廢或殺牛或廢禮皆是仁¶
<pb:KR1h0033_WYG_003-12a>¶
心行不徹故用未見其形未聞其聲之羊以代之¶
此正用術之圓機也此即是權行仁者當放此意¶
而行故謂之術¶
¶
　　此章見齊王之良心凡兩發孟子教之推而不能推¶
是以終於戰國之君而已見牛時一發孟子言之¶
而心戚戚時又一發也¶
¶
　　此章之要全在推字姑使因愛牛之善端而推之充¶
擴其良心以知仁民之為大於其良心既啟則當¶
<pb:KR1h0033_WYG_003-12b>¶
先親親而推及於仁民而又及於愛物謂仁之施¶
愛物難而仁民易今既能其難而又得行之之術¶
何於其易者而不能也仁民之所以易於愛物者¶
人既與我同類其好惡不殊所施者不過以己之¶
所好惡者及之而已况我親其親人感之亦各親¶
其親其應之速又不盡待我之推也其終告以王¶
道之大亦不過盡不忍之心而已¶
¶
　　權度度物而心為甚不是言此心以權度去度物正¶
<pb:KR1h0033_WYG_003-13a>¶
是欲以義理來度此心使於發處審其輕重也¶
¶
　　抑王興甲兵至快於心與若與權度之言不相接此¶
蓋從齊王本意問霸處説來而使齊王度民心之¶
所不願而推愛心以及之也¶
¶
　　地方百里而可以王行仁政也齊欲服天下如鄒敵¶
楚不行仁政也¶
¶
　　以齊之一分而敵天下之八者勢也發政施仁者徳¶
也以徳則湯以七十里文王以百里不論勢矣¶
¶
<pb:KR1h0033_WYG_003-13b>¶
　　集注名辟疆古人名辟疆者非一作開闢封疆説則¶
上音闢下音疆作辟除強暴説則上必益反下巨¶
良反¶
¶
　　推廣仁術則仁民易而愛物難老吾老㓜吾㓜以及¶
人之老㓜老㓜彼此皆同以我及於親親者措之¶
於彼固不甚異是易也上老老恤孤而民即興孝¶
不倍則民視上之老㓜與己之老㓜皆同故即效¶
之是又易也至於物則無知識不能達人之意故¶
<pb:KR1h0033_WYG_003-14a>¶
仁及於物難則此物得所不能自充廣也¶
¶
　　本然權度即是人心本有之天理¶
¶
　　梁惠王下¶
¶
　　莊暴章¶
¶
　　王語暴以好樂蓋論及所好之俗樂暴未有以對蓋¶
莊暴亦知俗樂之不足好欲諫而未得其辭以告¶
孟子¶
¶
　　孟子之答只是巽與之言¶
¶
<pb:KR1h0033_WYG_003-14b>¶
　　王變色是愧前與暴論者不可聞於孟子故其下直¶
言之¶
¶
　　此章只是欲與民同樂不必專於作樂也¶
¶
　　交鄰國章¶
¶
　　此章前言交鄰在能仁智朱子以懲忿總之後言好¶
勇在行仁義朱子以養大勇言之王問交鄰孟子¶
所答樂天畏天是交之之正王後再言好勇孟子¶
答之以好勇須文武之徳乃可¶
¶
<pb:KR1h0033_WYG_003-15a>¶
　　集注謂所引與今書文小異今書泰誓上曰天佑下¶
民作之君作之師惟其克相上帝寵綏四方有罪¶
無罪予曷敢有越厥志謂天佑助下民為之君以¶
長之為之師以教之君師者惟其能左右上帝以¶
寵安天下則夫有罪之當討無罪之當赦我何敢¶
有過越其心乎寵愛也志已之志也朱子隨孟子¶
文解故其義亦小異蓋古者以簡編寫書簡册煩¶
重非如今以紙模印易辦古人多是以口相傳故¶
<pb:KR1h0033_WYG_003-15b>¶
古書所引多有不同者¶
¶
　　雪宫章¶
¶
　　師行而糧食謂師衆從君行皆裹乾糧而徃故有飢¶
而弗得食者又勞苦而不得休息於是相與造為¶
讒謗而民因而作為姦慝矣此上言軍民之怨也¶
方命虐民以下是言君也¶
¶
　　集注廢時失事廢字解脫字失字解亡字¶
¶
　　明堂章¶
¶
<pb:KR1h0033_WYG_003-16a>¶
　　人皆謂我毁明堂舉衆人之言也毁諸自問果當毁¶
之乎已乎又以己意問止而勿毁乎見得宣王之¶
意正是欲不毁爾蓋已稱王即欲行天子之制也¶
孟子則不禁他不毁只是教之行王政蓋行王政¶
則是副王之名雖行天子之制可也¶
¶
　　文王未嘗稱王而所行却是王政¶
¶
　　周禮考工記夏后氏世室堂脩二七廣四脩一世室¶
者宗廟也脩南北之深脩二七者深十四步八丈¶
<pb:KR1h0033_WYG_003-16b>¶
四尺也廣益以四分脩之一則堂廣十七步半十¶
丈五尺也五室三四步四三尺堂上為五室象五¶
行三四步室方四三尺以益廣木室於東北火室¶
於東南金室於西南水室於西北其方皆平步其¶
廣益之以三尺謂深丈八尺廣二丈一尺也土室¶
於中央方四步其廣益之以四尺謂深二丈四尺¶
廣二丈八尺也大室居中四角之室皆於大室外¶
接四角為之大室四步四角室各三步則南北三¶
<pb:KR1h0033_WYG_003-17a>¶
室十歩為六丈東西三室六丈外加四三尺又一¶
丈則廣七丈九階南面三三面各二四旁兩夾牕¶
每室四户旁皆有兩夾牕為八牕五室二十户四¶
十牕白盛蜃灰也盛成也以蜃灰堊牆所以飾成¶
宫室盛音成門堂三之二門堂取正堂三分之二¶
南北五丈六尺東西七尺室三之一兩室與門各¶
居一分殷人重屋堂脩七尋堂崇三尺四阿重屋¶
重屋者王宫正堂若大寢脩七尋五丈六尺放夏¶
<pb:KR1h0033_WYG_003-17b>¶
周則其廣九尋七丈二尺五室各二尋四阿若今之¶
四柱屋周人明堂度九尺之筵東西九筵南北七¶
筵堂崇一筵五室凢室二筵明堂者明政教之堂¶
也此三者或舉宗廟或舉王寢或舉明堂互言之以¶
明其同制謂當代三者其制同非謂三代制同也¶
廟門容大扄七箇大扄牛鼎之扄長三尺七箇二¶
丈一尺闈門容小扄三箇廟中之門曰闈小扄膷¶
鼎之扄長二尺三箇六尺通典東西長八十一尺¶
<pb:KR1h0033_WYG_003-18a>¶
南北六十三尺其堂髙九尺於一堂之上為五室¶
每一室廣一丈八尺每室開四門門旁各有牕九¶
階外有四門門之廣二丈一尺門四旁各築土為¶
堂南北四十二尺東西五十四尺其堂上各為一¶
室西北丈四尺東西牆八尺其宫室牆壁以蜃蛤¶
灰飾之此釋周禮明堂制又引大戴禮盛徳篇云¶
明堂九室室有四闥八牕三十六户七十二牖蓋¶
以茅上圓下方其外水名辟雍堂髙三丈東西九¶
<pb:KR1h0033_WYG_003-18b>¶
仞南北七進九室十二堂室四户八牖宫三百歩¶
今按此文在明堂篇朱子明堂說云論明堂之制¶
者非一熹切意當有九室如井田之制東之中為¶
青陽太廟東之南為青陽右个東之北為青陽左¶
个南之中為明堂太廟南之東即東之南為明堂¶
左个南之西即西之南為明堂右个西之中為總¶
章太廟西之南即南之西為總章左个西之北即¶
北之西為總章右个北之中為𤣥堂太廟北之東¶
<pb:KR1h0033_WYG_003-19a>¶
即東之北為𤣥堂右个北之西即西之北為𤣥堂¶
左个中是為太廟太室凢四方之太廟異方所其¶
青陽之右个乃明堂之左个明堂之右个乃總章¶
之左个總章之右个乃𤣥堂之左个𤣥堂之右个¶
乃青陽之左个也但隨其時之方位開門耳太廟¶
太室則每十八日天子居焉古人制事多用井田¶
遺意此恐是也¶
<pb:KR1h0033_WYG_003-19b>¶
¶
¶
¶
　　右明堂制諸説大槩如此¶
¶
　　按周禮舉三代之制以互¶
¶
　　見葢夏世室以宗廟言則¶
¶
　　王宫及明堂之制同殷重¶
¶
　　屋以王宫言則宗廟明堂¶
¶
　　之制同周明堂以朝會之¶
¶
　　所言則宗廟王宫之制同¶
¶
　　也朱子之說簡當¶
¶
<pb:KR1h0033_WYG_003-20a>¶
　　放桀章¶
¶
　　上兼問桀紂下再問弑君是專問紂蓋舉重者言之¶
也蓋孟子亦止舉紂對¶
¶
　　集註王勉之言謂上下二者兼有則可為放伐之事¶
若上雖極暴而下非仁不可下雖至仁而上不暴¶
亦不可¶
¶
　　為巨室章¶
¶
　　兩姑舍汝所學而從我上屈人之大才以從己之小¶
<pb:KR1h0033_WYG_003-20b>¶
見下不貴國家而徇一己之私欲¶
¶
　　萬鎰為璞玉之價直萬鎰之金也¶
¶
　　齊人勝燕章¶
¶
　　書仲虺之誥曰初征自葛東征西夷怨南征北狄怨¶
曰奚獨後予又曰徯予后后來其蘇孟子所引多¶
天下信之一句其餘文中多者六字異者四字民¶
望至民大悅七句孟子自言故集注云兩引書¶
¶
　　鄒與魯鬨章¶
¶
<pb:KR1h0033_WYG_003-21a>¶
　　此告君之言不得不切民今而後得反之之言似失¶
太過民固不可求反其暴於上然至於君行仁政¶
則親上死長之心亦民所本有也¶
¶
　　竭力章¶
¶
　　太王自邠遷岐行二百五十餘里民從之如歸市史¶
所謂居三月成城郭一年成邑二年成都而民五¶
倍其初蓋非獨邠民近於岐周之民皆歸之也當¶
時西方地近戎狄皆閒隙之地非封國之疆界故¶
<pb:KR1h0033_WYG_003-21b>¶
太王得優㳺遷徙若滕在中國又介大國之間無¶
可遷之地民雖或從之亦無所徃孟子特舉太王¶
之得民以警文公爾故下文言效死乃其正也¶
¶
　　平公章¶
¶
　　前以士後以大夫蓋言喪禮也儀禮有士喪禮篇大¶
夫喪禮亡不可考¶
¶
　　三鼎五鼎言祭禮也儀禮特牲饋食禮士之祭禮也¶
牲用豕陳鼎三豕右肩臂臑膞胳正脊横脊長脅¶
<pb:KR1h0033_WYG_003-22a>¶
短脅九體膚三離肺一刌肺一為一鼎魚十有五¶
為一鼎腊者獸之乾者也用兔為一鼎少牢饋食¶
禮大夫之祭禮也牲用少牢陳鼎五羊右肩臂臑¶
膞胳正脊脡脊横脊短脅正脅代脅十一體腸三¶
胃三舉肺一祭肺三實於一鼎膚九實於一鼎魚¶
用鮒十有五而鼎腊用麋一純而鼎肩臂臑者肱¶
骨也膞胳股骨也正脊脊之前也脡脊次正脊横¶
脊在後者膚脅革肉也離肺者㨒離之不絶中央¶
<pb:KR1h0033_WYG_003-22b>¶
少許刌肺者切肺也舉肺者尸食所先舉也祭肺¶
者尸主人主婦用以祭也舉肺即離肺祭肺即刌¶
肺也凢牲用右胖腊則合升左右胖故曰腊一純¶
純猶全也然此則諸侯之大夫士若天子之大夫¶
用索牛士用少牢臑奴到反純膞皆音輇胳音格¶
刌七本反脡音挺鮒音拊㨒苦奎反胖音判¶
公孫丑上¶
¶
　　公孫丑章¶
¶
<pb:KR1h0033_WYG_003-23a>¶
　　公孫丑問管晏而孟子獨鄙管仲不言晏子蓋晏子¶
之事任才能功烈皆非管仲比而管仲輔桓為五¶
霸首尤天下之所共宗仰故孟子惟斥管仲¶
¶
　　曾西敬畏子路排斥管仲而言管仲功烈之卑是謂¶
子路倘得行其志則功烈之大可知矣非獨言心¶
術之邪正而已楊氏乃謂子路之才不及管仲恐¶
未全得孟子之意考証言之甚詳¶
¶
　　管仲曾西之所不為也而子為我願之乎孟子此語¶
<pb:KR1h0033_WYG_003-23b>¶
猶有未推重曾西意謂曾西尚且不足於管仲乃¶
謂我願學之乎¶
¶
　　武王周公繼之然後大行此言周公制禮作樂之後¶
雖殷之頑民莫不率化趨善之時也¶
¶
　　湯之孫太甲繼湯立太甲五世至中宗大戊大戊三¶
世至河亶甲河亶甲子祖乙祖乙六世至盤庚盤¶
庚三世至髙宗武丁武丁二世傳至祖甲皆賢君¶
也祖甲末後六世七十餘年至紂¶
¶
<pb:KR1h0033_WYG_003-24a>¶
　　雞鳴狗吠相聞言民居之稠達乎四境則舉國皆稠¶
也¶
¶
　　地不改闢矣民不改聚矣有兩意一說言齊地廣民¶
衆地不必改更已自辟矣民不必更改已自聚矣¶
讀就改字畧歇一說地不必再加廣辟民不必再¶
加集聚五字一串讀下又連下文上說意下說意¶
直上說得矣字出在人看¶
¶
　　置郵字書馬逓曰置歩逓曰郵漢西域傳因騎置以¶
<pb:KR1h0033_WYG_003-24b>¶
聞師古曰即今驛馬也黄霸傳郵亭師古曰書舎¶
謂傳送文書所止處如今馹館¶
¶
　　倒懸謂如人遭顛倒懸挂困苦急迫也¶
¶
　　楊氏言子路範我馳驅而不獲非謂範馳驅真不可¶
獲禽也如是則王道真為無用矣蓋範馳驅者王¶
良御車之正也不獲禽者嬖奚不能射也欲使射¶
者獲禽而行詭遇御者之詐也故王良範驅子路¶
也嬖奚不獲時君也倘子路遇明君而信任之則¶
<pb:KR1h0033_WYG_003-25a>¶
雖小國攝大國而瀕於危亡亦必三年而有足民¶
知方之效子路之不獲者不遇可與有為之君爾¶
管仲則惟欲成目前之功故雖詭遇而不較也但¶
楊氏此段未為知子路者不得曾西之意也¶
¶
　　不動心章¶
¶
　　孟子平日所言皆王道公孫丑習聞當時霸功之説¶
前章雖聞孟子不許管仲猶未深解於此僅添一¶
王字與霸兼言之耳¶
¶
<pb:KR1h0033_WYG_003-25b>¶
　　因上章以齊王猶反手之言固知孟子能用齊矣然¶
猶未深信能王天下故用一霸字在上然丑亦未¶
能分别霸功王道之所以異言動心否乎亦是未¶
深信孟子¶
¶
　　我四十不動心是孟子素有為之之具而後有用世¶
之言也¶
¶
　　一毫挫於人謂所辱者至小也不受者必報之也不¶
惟必報於賤者雖貴者亦必報之惡聲至必反之¶
<pb:KR1h0033_WYG_003-26a>¶
謂不惟辱來必報雖言小不善亦必報也¶
¶
　　量敵而進謂量度敵人之堅瑕然後進兵慮勝而㑹¶
謂謀利己必有可勝之理然後會戰¶
¶
　　黝舍不動心本文在告子之下公孫丑又以孟賁比孟子故¶
孟子亦以勇士之類言之¶
¶
　　北宫孟舍之勇皆是養而成至於必勝不懼乃其效¶
而謂君子之道可以不養乎¶
¶
　　曾子亦是論己與人相敵縮不縮指理之直不直不¶
<pb:KR1h0033_WYG_003-26b>¶
惴吾徃指氣之勇不勇謂理者氣之主理直則氣¶
壯曲則氣餒所與較之事吾理既不直雖賤夫亦¶
不求勝之吾理既直雖千萬人我亦徃蓋理曲必¶
屈理直必伸也¶
¶
　　以舍黝比子夏曾子是一意再以孟舍比曾子又是¶
一意上以兩人比兩人之氣象此是虚比却把二¶
人較其短長比是實比¶
¶
　　公孫丑雖借孟賁之勇以贊孟子不動心之難然孟¶
<pb:KR1h0033_WYG_003-27a>¶
賁亦是以勇而不動心者蓋孟賁之勇力足以蓋¶
世故所向無前自然不必動心所以孟子亦以勇¶
力為答然則孟賁以力為主而不動心北宫黝以¶
必勝為主而不動心孟施舎以能無懼為主而不¶
動心曾子以理直為主而不動心孟子以知言養¶
氣為主而不動心也¶
¶
　　自章首至曾子之守約是一節孟子答丑問謂我不¶
動心丑乃舉勇士為比是全未曉孟子所以不動¶
<pb:KR1h0033_WYG_003-27b>¶
者及聞告子先我不動之言方知不動之道有不¶
同始問所以致不動何道孟子言心不動固多端¶
非惟告子與我不同也於是厯舉不動之人而歸¶
重於曾子以理為主者丑至此已曉得主於血氣¶
者非正然猶未知孟子告子所以異而告子所以¶
不及孟子者何蓋告子學者之徒故孟子且告丑¶
以告子強制其心使之不動其言之病心之失工¶
夫之差處今將告子之言但分内外看兩句心字¶
<pb:KR1h0033_WYG_003-28a>¶
只是一箇心心是内言與氣皆是外君子之學當¶
内外交相養告子外不得於言則内不深明所不¶
得之理是内不養外也内於心有未通之理則外¶
不用力以學是外不養内也兩端皆是心不明理¶
上句是事做不去心不必明理下句是心雖有不¶
明不肯去明理如此硬捺住心以至不動孟子言¶
内是本外是末末之蔽因本之蔽也言不通達是¶
由心不明若不明其心則言終不達矣故曰不可¶
<pb:KR1h0033_WYG_003-28b>¶
若心不明乎理則惟持守其心且不務其末猶得¶
輕重之倫故曰可但孟子且就他説心與氣上分¶
輕重而謂不求諸末則以為可其實工夫内外皆¶
不可偏廢故又謂若遺其外亦終不能進徳所以¶
發明志氣將卒之言然孟子破上句是順他文破¶
只一意下句是外他文破有兩意上句告子謂窒¶
於外不必求於内孟子謂必當求其内然後外可¶
達告子本意只指内孟子亦專教明於内下句告¶
<pb:KR1h0033_WYG_003-29a>¶
子謂不明於内不必求外助孟子謂當用功於内¶
兼用力於外告子本意專指内孟子則使内外兩¶
致也¶
¶
　　告子亦未嘗不知為學之道曰不得於言勿求於心¶
則固知言之不達乃用心明理曰不得於心勿求¶
於氣則固知心於理有不通當用力問學討論及¶
臨事度義以明其心為他急欲不動其心故兩頭¶
截斷養心正是似禪學¶
¶
<pb:KR1h0033_WYG_003-29b>¶
　　孟子言志至氣次持志無暴氣止因告子言不得於¶
心勿求於氣故言雖次於心亦當用功是隨其言¶
救其失至孟子自言但曰我善養吾浩然之氣是¶
專言養氣而不言志所以養之之方與養之之節¶
度一一詳備專是氣上工夫孟子之自得至於大¶
而將進於化正在此與前辨告子之非者意不盡¶
同然養氣在集義所以養之集之是心也但與前¶
持志無暴氣相對説者自不同¶
¶
<pb:KR1h0033_WYG_003-30a>¶
　　氣次焉次字不可緩看謂即亞於志也¶
¶
　　知言即是知道孟子自言故如此知道理明故能知¶
天下之言之邪正得失¶
¶
　　孟子之言是知言養氣知言即知道知道屬心為内¶
養氣屬事為外格物致知以明心遇事行義以養¶
氣然所以知其義而集之者心也即志帥氣之説至¶
於集義是要心無愧怍心既無愧怍則氣自生雖¶
有内外之殊及其至也只是養此心耳¶
¶
<pb:KR1h0033_WYG_003-30b>¶
　　知言則盡心知性萬理洞然何所疑惑養氣則動皆¶
合義遇事即行何所畏怯二者既全何能動心¶
¶
　　此章兩言字兩氣字所指不同告子不得於言己之¶
言也孟子之知言知人之言也告子之勿求於氣¶
氣血之氣也孟子之浩氣仁義之氣也¶
¶
　　上其為氣也言氣之體下其為氣也言氣之用配義¶
與道是氣之能事上句言氣本剛大失養則小以¶
直養之則復剛大而能合助義道而行之沛然但¶
<pb:KR1h0033_WYG_003-31a>¶
氣即是義以養成既成則配義愈盛¶
¶
　　此氣本得於天故至大至剛剛大天之體段也聖人¶
生知安行無非直道不假乎養衆人知不明自害¶
其剛大故須直以養之直即義也塞天地言其效¶
也¶
¶
　　塞天地只是應物皆合道義而物莫不從至於郊則¶
格廟則享鳥獸魚鼈咸若而人倫日用不言可知¶
¶
　　直養無害是養之之道集義所生是養之之功¶
<pb:KR1h0033_WYG_003-31b>¶
上言氣配義與道下言養氣只説集義蓋道是總¶
言萬事之體義就毎事各裁制其宜言義則道即¶
在此如父必慈子必孝義也道在父子者也君必¶
仁臣必忠義也道在君臣者也及事之㣲細處莫¶
不皆然¶
¶
　　集義之集字不是應事時工夫應事只是義字應事¶
件件行義積集得多方得此心全無愧怍而氣自¶
生集義乃由事皆合義自反常直是以無所愧怍¶
<pb:KR1h0033_WYG_003-32a>¶
而此氣自然發生於中事皆兩字説集字自反直¶
無愧是慊也慊則氣盛不慊則餒¶
¶
　　必有事是專以集義為事勿正謂不可因集義便期¶
必氣之浩然勿忘謂未能充大則惟不懈於有事¶
勿助長謂不可以私意作為欲充此氣用私意便¶
失義而愈喪其所集者矣故曰集義養氣之節度¶
¶
　　有事勿忘是直養勿正勿助是無害¶
¶
　　養氣專就行事上説於應事地頭作工夫直養無害¶
<pb:KR1h0033_WYG_003-32b>¶
一語是養之之方直字則其得於曾子之本原下¶
文有事勿忘即養字正及助長則害之矣惟私意¶
妄作害義為甚故發揠苗一段八十五字專言私¶
意害氣之失¶
¶
　　揠苗一節只説不可助長後言不耘苗却言不有事¶
非徒無益而又害之言助長之害¶
¶
　　孟子先言知言而丑先問養氣文公謂承上文方論¶
志氣而言金先生謂當先問知言此亦是丑之學¶
<pb:KR1h0033_WYG_003-33a>¶
未能知所先後竊謂孟子亦自有此文法滕文公¶
下篇孟子先言出疆必載質後言三月無君則弔¶
周霄乃先問三月無君後及載質正與此同¶
¶
　　知言之説攷証言之甚詳¶
¶
　　孟子之學盡始物格致知之功故能明夫道義而於¶
天下之言皆能知其是非邪正而無所疑然所以¶
致其知者亦自夫前聖賢之言而得之故知雖是¶
致知之效而致知未始不因言也所以朱子以盡¶
<pb:KR1h0033_WYG_003-33b>¶
心知性為知言之本至於養浩然之氣雖專在於¶
集義而欲集夫義必先知義所在然後可是知言¶
又集義之本也知言以開其先養氣以培其後此¶
所以不動心也然孟子之自言知言却只説知詖¶
滛邪遁是全説今人之言蓋此章本意是説應事¶
不動心故也¶
¶
　　詖滛邪遁言之病也既謂知言而專舉不善者言之¶
者蓋明理然後於天下之言了然知其邪正言無¶
<pb:KR1h0033_WYG_003-34a>¶
四者之病則為善言矣曰非禮勿視聽言動則其¶
視聽言動者皆禮矣如曰思無邪曰毋不敬曰毋¶
自欺聖賢教人大抵如此¶
¶
　　善為説辭與知言應善言徳行與養氣應¶
¶
　　善為説辭此却又就已言上説與告子之言同孟子¶
之知言異觀丑舉孔子之言可見¶
¶
　　二子善為説辭三子善言徳行善言徳行為自有其徳¶
行也孔子既兼之而但謂不能辭命是舉其輕者¶
<pb:KR1h0033_WYG_003-34b>¶
而重者從可知此是古人省文處下文言孟子既¶
聖可見上句兼包¶
¶
　　饒雙峯曰人之有四端猶其有四體君子所性不過¶
仁義禮智四者而已惟聖人全體備具而各極其¶
至其餘則或得其一或具而㣲知子夏篤實近仁¶
子㳺精宻近禮子張髙明近智皆是於四體中各¶
得其一冉閔顔淵是四體都全但未曽充得廣大¶
如聖人之溥博淵泉爾¶
¶
<pb:KR1h0033_WYG_003-35a>¶
　　姑舍是猶言不足意而不敢言下文曰所願則學孔¶
子可見¶
¶
　　丑以孔子比孟子孟子不敢當又以門人比孟子孟¶
子不欲答於是以古之聖人為問丑同舉夷尹是¶
問孟子才徳所至比聖人為何如蓋二子雖皆聖¶
然猶各守一徳非如孔子之時中故孟子先分别¶
夷尹不同道下乃自舉孔子而曰願學之¶
¶
　　吾未能有行焉應上何如二字已未及夷尹也雖兼¶
<pb:KR1h0033_WYG_003-35b>¶
三聖言其實答丑之問至言所願則學孔子謂雖¶
未及夷尹然亦不願學之¶
¶
　　願學孔子是答知言以後之主意¶
¶
　　孟子言所願則學孔子又贊曰自生民以來未有盛¶
於孔子蓋孟子知言養氣才徳已度越諸子惟未¶
至聖人之化爾此是孟子自知之明故亦善言徳¶
行者及其積久惡知不化¶
¶
　　孟子明言乃所願則學孔子而丑猶問三聖人班乎¶
<pb:KR1h0033_WYG_003-36a>¶
未為知言也後面問同問異却問得明蓋孟子上¶
言皆古聖人下却言二子不如孔子然則同謂之¶
聖人却於何處見得既同者如此異處却如何¶
¶
　　聖人之道大固不可以名言然亦非丑能盡識故孟¶
子亦不就孔子徳行上面推舉三子形容聖人處¶
言之爾¶
¶
　　類指衆人而言萃指聖人而言出類衆聖人也抜萃¶
孔子也¶
¶
<pb:KR1h0033_WYG_003-36b>¶
　　集注言任大責重亦有恐懼疑惑而動其心乎見得¶
公孫丑之意非謂孟子加齊之卿相因爵位富貴¶
有以滛其心也¶
¶
　　恐懼是氣不盛疑惑是知不明以行道言則知當在¶
前以動心言則恐懼為重故先恐懼¶
¶
　　疑懼即是動心處集注却言有所恐懼疑惑而動其¶
心似疑懼又在動心之外者蓋心本虚靈静一能¶
明天下之理者此也足以應天下之事亦此也今¶
<pb:KR1h0033_WYG_003-37a>¶
理有所不能明而疑事有所不能應而懼然則疑¶
懼乃動心之目心因疑懼而動而疑懼非心之所¶
動也既若是必將窮探力索求明其理之未能明¶
以釋其疑戰兢勉强推行其事之未能行者以免¶
其懼皆足以亂吾虚靈静一之體而非自然應物¶
之道是則所謂動其心也¶
¶
　　蓋公孫丑本問為齊卿相若居卿相之位而有事之¶
疑懼者寕遂已乎由是觀之則不動心須着如此¶
<pb:KR1h0033_WYG_003-37b>¶
說¶
¶
　　疑懼二字貫一章意蓋知不能明故有疑勇不能行¶
故有懼乃動其心告子不得於言未嘗無疑不得¶
於心未嘗無懼强制其心所以不動孟子知言固¶
不疑養氣故無懼自然無所動其心也知者不惑¶
仁者不憂勇者不懼孟子之言亦不出此三達徳¶
¶
　　養氣則不恐懼知言則不疑惑道因知言而明徳因¶
養氣而立道明雖因知然既謂道則行固在其中¶
<pb:KR1h0033_WYG_003-38a>¶
謂之徳立則行道有得於心而徳已成立此是行道¶
積累而至者此第一節注皆貫串一章意¶
¶
　　程子曰心有主則能不動此句總言下五人北宫黝¶
必勝孟施舍無懼曾子自反孟子知言養氣告子¶
㝠悍強制¶
¶
　　子夏篤信聖人曾子反求諸己蓋黝專要勝人其事¶
猶在人故與信聖人者同意舍只是無懼其事專¶
在我故與求己者同意所以黝不如舍¶
¶
<pb:KR1h0033_WYG_003-38b>¶
　　等是等級以高下言倫是倫類以勇士與君子言¶
恐懼之是我去驚嚇他人¶
¶
　　言有所不達謂不能通暢條達所言之事¶
¶
　　急於本是順告子説但只持其心不動若論君子致¶
力於内專在明理固是急於本然非如告子之急¶
於本也¶
¶
　　顛躓即跌仆趨走是疾奔¶
¶
　　盡心知性性即天地萬物之理具於心者知性則窮¶
<pb:KR1h0033_WYG_003-39a>¶
究物理無不知也無不知則心之全體盡明矣朱¶
子謂盡心知性之謂知性物格之謂也故盡心知¶
性則於天下之言舉無所疑然所以盡心知性者¶
皆因明聖賢之言而得然後以是而究天下之言¶
則是非得失皆洞然矣此聖賢問學之成法孟子¶
之知言正如此¶
¶
　　上云凢天下之言下云識其是非得失之所以然此¶
總古今之言也曰是非謂所言之事曰得失則當¶
<pb:KR1h0033_WYG_003-39b>¶
理與不當也所以然言其本也如下文詖滛邪遁¶
乃作而失理者所以然則蔽陷離窮是也¶
¶
　　自反而縮闗上文無作為害之闗下文縮即直無所¶
為只無害直養是一意無害是一意上是工夫下¶
是防弊¶
¶
　　天人一也更不分别只是公字此氣得於天故能浩¶
然而道義乃天地間至理皆是公為有私己便不¶
合公道便卑小然孟子所言浩然之氣乃是言一¶
<pb:KR1h0033_WYG_003-40a>¶
身之氣爾故曰浩然之氣乃吾氣也吾身本小養¶
而無害則塞天地私則小公故大¶
¶
　　謝氏教人須先體認得吾身浩然體段然後隨事致¶
力以養之庶不是只把做話說又見得心得正無¶
虧欠浩然便在此則人無有不可養者而養之亦¶
不難也¶
¶
　　一事偶合於義是學者固欲行義或理未明而處義¶
未精或無力量而行之不至皆未合義有一事行¶
<pb:KR1h0033_WYG_003-40b>¶
得恰好適合於義非是説尋常人漫然應事無心¶
偶然相合也這偶合正對不集説¶
¶
　　心通乎道是孟子物格知至知言乃其效也¶
¶
　　學不厭者知之所以自明言學而後智則學是智之¶
功若曰夫子惟見聖道之無窮而學不厭非智者¶
不能言智而又學則學是智之用恐亦可通¶
¶
　　舉夷尹事實皆是體貼經文説非言二聖人之凢也¶
兄弟遜國言非民不使避紂隱居言非君不事歸¶
<pb:KR1h0033_WYG_003-41a>¶
文王言治則進去武王言亂則退湯聘用之言治¶
亦進使之就桀是去治而進於亂桀不能用復歸¶
湯是去亂而進於治何事非君不問湯桀何使非¶
民不擇夏殷¶
¶
　　本根指徳之盛節目指心之正¶
¶
　　此章當作五節看章首至曾子之守約也為第一節¶
敢問夫子之不動心至反動其心為二節敢問夫¶
子惡乎長至必從吾言矣為三節宰我子貢至所¶
<pb:KR1h0033_WYG_003-41b>¶
願則學孔子為四節伯夷伊尹於孔子至章終為¶
第五節¶
¶
　　尊賢使能章¶
¶
　　市廛而不征之廛市宅也謂市物邸舍天子諸侯之¶
國都皆畫如井而以後一區為市聽民交易市廛¶
而不征謂但取其邸舍之稅而不取其貨物之稅¶
也¶
¶
　　廛無夫里之布之廛民居周禮所謂上地夫一廛田¶
<pb:KR1h0033_WYG_003-42a>¶
百畝注五畝之宅是也載師宅不毛者有里布宅¶
即五畝之宅布泉也泉即錢也宅而不樹桑麻罰¶
以一里二十五家之錢疏云二十五家之稅布也謂¶
口率出泉漢法口百二十此蓋以漢法比擬古制¶
未必周果以口計泉數如此又曰民無職事者出¶
夫家之征注云夫稅家稅也夫稅者百畝之稅家¶
稅者出士役車輦給徭役¶
¶
　　按載師之法是宅不毛無職事兩事之罰今孟子乃¶
<pb:KR1h0033_WYG_003-42b>¶
曰廛無夫里之布則是居廛者使出二十五家之¶
泉而又出百畝之稅也集注言一家力役之征是¶
因所引夫家之文而併釋之恐於夫里之布無所¶
當愚注孟子謂天下之民願為之氓是境内田間¶
之民皆使之出是兩等之賦只是於一家田稅之¶
外多出里布爾與上文市廛之廛不相闗蓋上既¶
曰市廛而不征是居市者已征之孟子固已為過¶
矣而又出此兩等不太繁重乎集注上廛字既釋¶
<pb:KR1h0033_WYG_003-43a>¶
為市宅於下廛字乃曰市宅之民也賦其廛又令¶
出此夫里之布二廛字合而為一愚不敢必知其¶
果如此也¶
¶
　　不忍人章¶
¶
　　惻隱之心即不忍人之心所發不忍以全言惻隱與¶
三者對舉是偏言然孟子惻隱上看則惻隱有專¶
言意¶
¶
　　擴而充之是日用之間隨四端之發者推廣而充滿¶
<pb:KR1h0033_WYG_003-43b>¶
之積之久則如火然泉達其勢自有不能已者既¶
能如此而能大充廣之方能盡四海之大兩充字¶
是兩意上充字毎端發處充下充字就應天下事¶
上充¶
¶
　　四行非土無以生四徳非信無以成土即大地也無¶
地則金木水火何所倚信即實理也非實理則仁¶
義知禮為虚言矣集注所謂定位以方言成名以¶
時言專氣以温涼寒暑之氣言無定位即下文之¶
<pb:KR1h0033_WYG_003-44a>¶
於四時行無不在無成名無專氣即下文於四時¶
則寄王也¶
¶
　　此章七節第一節言人本皆有仁二節言先王全此¶
仁以實人之皆有是心猶道性善而稱堯舜以實¶
之也三節就人易曉處指出使人體認此仁四節¶
併言義理智各有所發五節言所發皆是本然之¶
性六節言四者人所共得不可自棄七節言因發¶
處察識而推充之不可放過工夫全在此後一節¶
<pb:KR1h0033_WYG_003-44b>¶
保四海與上治天下運掌上相應¶
¶
　　矢人章¶
¶
　　集注本心全體之徳以仁之體言人當常在其中而¶
不可須臾離兼其用言也¶
¶
　　子路人告以有過章¶
¶
　　舜固未嘗有不善之可舍亦不待取人之善為己善¶
也但無一毫私意而徇天下之公則舍己從人之¶
謂也事之善者人為之己亦為之即取人為善之謂¶
<pb:KR1h0033_WYG_003-45a>¶
也如耕稼陶漁是也舜之聖天下固皆知之人見¶
己之所為若是而舜亦若是是我為者善矣安得¶
不勸為善乎故曰與人為善也¶
¶
　　公孫丑下¶
¶
　　孟子將朝王章¶
¶
　　彼富吾仁彼爵吾義仁者循理道安貧守分故不知¶
彼之富義者度事宜進退有制故不羨彼之爵冨¶
只在彼爵可加我故用仁義字不同¶
¶
<pb:KR1h0033_WYG_003-45b>¶
　　齊王餽金章¶
¶
　　禮注及趙岐皆曰鎰二十兩國語二十四兩為鎰字¶
書曰鎰益同數登於十則滿又益倍之為鎰則二¶
十兩者為有義按儀喪服薦朝一鎰米鄭氏注二¶
十兩為鎰疏依算法言之甚明趙氏注為巨室章¶
及此章皆云二十兩疏於前章引鄭注却云二十¶
四兩而謂趙注為誤失之矣¶
¶
　　之平陸章¶
¶
<pb:KR1h0033_WYG_003-46a>¶
　　語録都恐是周禮所謂都鄙之都是大邑也此説為¶
是¶
¶
　　致為臣章¶
¶
　　私龍斷為用私意而暗為龍斷之所為龍斷是商人¶
就市中地高處立而左右顧望衆人所聚多處而¶
以物趨彼欲售之而罔羅其利¶
¶
　　孟子以魏惠王之三十五年至魏三十七年改為後¶
元年十六年卒而子襄王立孟子有見襄王語蓋¶
<pb:KR1h0033_WYG_003-46b>¶
即去魏適齊當宣王之二十四年也在魏前後計¶
十八年至宣王二十九年伐齊孟子即去齊是年¶
宣王亦卒在齊首尾六年¶
¶
　　充虞路問章¶
¶
　　孟子曰待文王而後興者凢民也若夫豪傑之士雖¶
無文王猶興孟子則不待文王而興者也王者興¶
而有名世者是猶有待於文王者也孟子之時雖¶
無王者興苟有尊德樂道者則孟子能興之¶
<pb:KR1h0033_WYG_003-47a>¶
¶
¶
¶
¶
¶
¶
¶
¶
<pb:KR1h0033_WYG_003-47b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
　　讀四書叢說卷三¶
¶
