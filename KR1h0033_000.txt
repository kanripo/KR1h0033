# -*- mode: mandoku-view -*-
#+TITLE: 讀四書叢説
#+DATE: 2015-09-23 09:41:07
#+PROPERTY: JUAN 0
<pb:KR1h0033_SBCK_000-1a>¶
吳師道讀四書叢説序¶
讀四書叢説者金華白雲先生許君益之為其徒講説¶
而其徒記之之編也君師仁山金先生履祥仁山師魯¶
亝王先生柏從登北山何先生基之門北山則學於勉¶
亝黄公而得朱子之傳者也四書自二程子表章肇明¶
其㫖至朱子章句集注之出折衷羣言集厥大成説者¶
固&KR0824;以加矣門人髙弟不為不多然一𠕅傳之後不泯¶
滅而&KR0556;微則泮渙而離真其能的然乆而不失傳授之¶
正則未有如吾郷諸先生也盖自北山取語録精義以¶
為發揮與章句集注相發魯亝為標注點抹提挈開示¶
仁山扵大學有疏義指義論孟有考證中庸有標抺又¶
<pb:KR1h0033_SBCK_000-1b>¶
推所得扵何王者者與其已意併載之君上承淵源之¶
懿雖見仁山甚晚而契誼最&KR0359;天資純明而又加以堅¶
苦篤實之功妙理融扵言表成説具扵胸中問難開陳¶
陳無少疑滯抑揚反覆使人竦聼深思隨其淺深而有¶
得焉故自逺方来従學者至数百人遂為一時之盛今¶
&KR0026;叢説之編其于章句集註也奥者白之約者暢之要¶
者提之異者通之画圖以形其妙析段以顕其義至于¶
訓詁名物之缺考證&KR0024;而未備者又詳著焉其或異義¶
微牾則曰自我言之則為忠臣自他人言之則為讒賊¶
金先生有是言也此可以見其志之所存矣嗚呼&KR0082;通¶
四書之旨者必讀朱子之書&KR0082;讀朱子之書者必由許¶
<pb:KR1h0033_SBCK_000-2a>¶
君之説兹非適道之津梁示學者之標的歟先是君未¶
沒時州人有得其書而刋之者君聞亟使人止之且恐¶
記錄之差也則自取以視因得遂為善本諸生謂予甞¶
辱君之知俾序其所以然&KR0060;獨惟念昔聞北山首見勉¶
齋臨川将别授以但熟讀四書之訓晚年悉屏諸家所¶
錄直以本書深玩盖不忘付嘱之意自是以来諸先生¶
守為家法其推明演繹者將以反朱子之約而已故能¶
傳緒不差閎大光明式克至於今日也又念某識君之¶
&KR0004;甞以持敬致知之説質扵君君是之復舉朱子見延¶
平時其言好惡同異喜大耻小延平語以吾儒之學理¶
不患其不一所難分不殊耳朱子感其言精察妙契著¶
<pb:KR1h0033_SBCK_000-2b>¶
書數十萬言莫不由此學者扵朱子之書當句讀字求¶
必若朱子之用功而後足以得其心此君之拳拳為人¶
言者也然則得君之叢説而讀之者其扵君敎人讀書¶
之法尤不可以不知也故因併著之君名謙其世系履¶
行與凡他&KR0052;論著詳具友人張樞子長所為行述茲不¶
復贅云¶
黄溍作墓志曰先生叢説敷繹義理惟務平實甞曰聖¶
賢之心盡在四書四書之義備扵朱子顧其立言辤約¶
義廣讀者或不能悉究其義以一偏之致自異&KR0004;不知¶
未離其範圍其可以易心求之㢤¶
<pb:KR1h0033_SBCK_000-3a>¶
　右白雲先生文懿許公所箸讀書叢説六篇先生之¶
　子元與門人俞實叟等之所校讎其文字無譌斘可¶
　誦習東陽張樞考其終始而序次其説曰古者左史¶
　記事右史記言春秋者左史之流而書者言與事皆¶
　記之也古書篇第至多聖人取其嘉言善行可以垂¶
　世立教近於時切於事者定箸爲書百篇凡聖賢傳¶
　道之㣲㫖帝王經世之大猷盡在是矣遭秦滅學漢¶
　興掇拾&KR0024;綴於焚棄之餘雖有所佚亡猶幸其不遂¶
　堙沒而無傳於世也於是立之學官以教學子孔安¶
　國始為書傳辞義簡質至唐孔頴逹撰正義㕥推演¶
　其説其以後書說䆮廣見於箸録者數十百家疲精¶
　神瘁枯竹間有所明而其大要卒不能㕥出夫二家¶
<pb:KR1h0033_SBCK_000-3b>¶
　之&KR0003;焉朱子之爲經於書屬之門人蔡氏固甞質疑¶
　問難然非若昜詩之有全書也¶
本朝設科取士並絀衆説而專用古注䟽蔡氏猶以朱¶
　子故也蔡氏之說或有未備仁山先生文安金公於¶
　書表注通鑑前編引書語中既剖析而着明之矣先¶
　生受學之久聞義之䆳獨患是經之傳出於朱子之¶
　門人苟一豪之不盡則學者無所折&KR0454;非所以稱¶
國家崇奨訓厲之意廼研精覃思愽求其義爲之圖説¶
　以示學者使人人易知焉於是言行並彰細大畢備¶
書之奥義㣲㫖至此無餘藴矣叢説中所引傳䟽諸¶
　家之&KR0003;或采掇其辭而易置其次不必盡如舊也蓋¶
皆有所裁定而畢致其意非徒随文引援而已雖其¶
<pb:KR1h0033_SBCK_000-4a>¶
　&KR0003;時時少異於蔡氏而異者所以爲同也先生甞誦¶
　誦金先生之言曰在我言之則爲忠臣在人言之則¶
　爲讒賊要歸於是而己豈不信㢤至正六年門人南¶
　䑓監御史白野普化怗睦爾與其僚大梁楊公惠移¶
　浙東廉訪使謂先生之遺書雖已行於世而學者倦¶
　於繙録使得鋟板㕥傳此誠學者之幸亷訪使既受¶
　牒轉移浙東宣慰使請下屬郡取於校官羡財以給¶
　資用如監察御史言於先生所著詩名物鈔八篇四¶
　書叢&KR0003;二十篇與讀書叢說皆刋行樞聞古之有道¶
　有徳者必推己之所明以𤼵人之所未明已得之而¶
　後施於人禮樂政教之謂也夫豈自爲己哉其或邂¶
　逅無位不能見之事業將以正人心&KR0116;来世者莫大¶
<pb:KR1h0033_SBCK_000-4b>¶
　乎爲經自世學不明而士之爲經者各&KR1405;其偏私以¶
　求聖人之意求之愈深而失之愈逺言之愈廣而襲¶
　之愈晦此世士之爲經者之所同病也先生不幸無¶
　位退而求之於經不爲竒新不求近名率㕥救徃&KR0003;¶
　之偏得聖人之意而㑹夫大中之歸既沒而其言立¶
　其施於人者愽矣宜其爲士所宗爲時所尚考行易¶
　名而令聞長世也先生金華人其諱字世系言行本¶
　末具今翰林直學士烏傷黃公溍所爲墓志序銘兹¶
　不述至正七年丁亥&KR0010;夏五月壬寅朔序¶
<pb:KR1h0033_SBCK_000-5a>¶
讀大學叢&KR0003;¶
　　　　　　　　　　　　　　　東　陽　許　謙¶
序¶
章句序作三大節毎節又分作兩叚¶
　自篇首至非後丗所能及爲第一節¶
　首兩句言大學之用盖自至之性言得於天之理人人皆同然¶
　其至不能齊言得於天之氣人人皆異是以至全之言因氣之¶
　　昏牽引物欲故失其善一有至復其性言得其氣之至清至淳¶
　　者爲聖人自然能盡其性於是體天道立標凖而敎化其民欲¶
　　人復其已失之性此原三皇二帝立敎之始¶
　　三代之隆以下言設教之法至周大備¶
自及周之衰至壞亂極爲第二節¶
　　周衰至鮮矣言上無聖君而聖人在下移其敎於下君師之職¶
　　始分此天運之失常丗道之大變然教法尤詳聖人有位者其¶
　　政敎止及於當時孔子之道有所𢌿付筆之於書而傳敎於萬¶
<pb:KR1h0033_SBCK_000-5b>¶
<pb:KR1h0033_SBCK_000-5b>¶
　　　隂陽五行相涵之圖¶
　隂陽五行合下齊有非是先有隂陽後生五行古人察氣之來往¶
　　便立陽隂之名又見流行者有微有甚又立五行之名康節推¶
　　天地自開闢至于復闔十有二萬九千六百年爲一元一元之¶
　　間只是一箇大來往而已一元有十二㑹則子至巳㑹六萬四¶
<pb:KR1h0033_SBCK_000-6a>¶
　　千八百年爲氣之來爲陽午至亥㑹六萬四千八百年爲氣之¶
　往爲隂一元十二㑹一㑹三十運一運十二丗一丗三十年一¶
　年十二月一月三十日一日十二時小而歳月日時大而元㑹¶
　　運丗只一般今於一歳之氣上易見冬至之日陽氣生於九泉¶
　　之下至春則上至地面漸舒布夏而盛秋則收歛冬而伏藏又¶
　　復起于九泉矣循環無端以歳序則自春始爾一元亦不過如¶
　　此然則元㑹運丗歳月日時之間各有隂陽有隂陽則有五行¶
　矣¶
　木神爲仁火神爲禮金神爲義水神爲智土神爲信凡言往來開¶
　　闔只是&KR0003;氣然必有理爲之主氣譬如舟所以乗載理譬如柂¶
　　所以運舟者也此所謂神即理之妙者也大抵&KR0003;隂陽五行只¶
　　是&KR0003;氣而理自然在其中¶
　太玄木爲性仁金爲性義火爲性禮水爲性智土爲性信五性本¶
　　於五行者如此細玩其理無不脗合鄭康成乃謂水神爲信土¶
　　神爲智者非是¶
　天之生人理氣俱到然有此氣故理有所泊是以談者多是先&KR0003;¶
<pb:KR1h0033_SBCK_000-6b>¶
　　氣如中庸章句天以隂陽五行化生萬物氣以成形理亦賦焉¶
　　是也此序却先單&KR0003;理然後言氣質又著然字反接盖要見人¶
　　性本善而全皆可爲聖賢却&KR0013;氣質有偏故受而生者不等是¶
　　人皆可以學文又不可不學也¶
　氣禀不齊大約且分四等曰清濁純駁清者智而濁者愚純粹者¶
　　賢而駁雜者不肖此以四者不雜兩端極處言之&KR0002;清多濁少¶
　　濁多清少純多駁少駁多純少或清而駁或純而濁萬有不齊¶
　　故人之資質各各不同¶
　聦明睿智聖人之資質聦明不專在耳目盖主於心而言也聽得¶
　　精審見得明了皆是心上事睿是思通乎微智是知識周徧睿¶
　　如物格智如知至¶
　禮智之智性之名睿智之智質之稱¶
　盡其性是知之到行之極兼上知全兩字¶
　天命爲君師天非能諄諄然命之也天理只在人心天下朝覲訟¶
　　獄謳歌者不之堯舜之子而之舜禹人心旣歸即知天命歸之¶
　　矣故孟子曰天與之人與之¶
<pb:KR1h0033_SBCK_000-7a>¶
　治者法制禁令賞善罰惡凡政事施設皆是教者躬行心得能感¶
　　化而可推充者也大小學之敎固在其中¶
　極字本義是屋棟借以爲至髙至中之喻今匝角亭子之棟最可¶
　　見故曰至極之義標凖之名此是聖人處天位爲父子則極於¶
　　慈孝爲兄弟則極於友恭至於百度萬行一言一動無非天理¶
　　之正中立此標凖於上然後臣民莫不仰視爭趨興起而效之矣¶
　舜命契曰百姓不親五品不遜汝作司徒命䕫曰命汝典樂敎胄¶
　　子周禮大司徒以郷三物敎萬民大司樂掌成均之法以敎國¶
　　子弟曰百姓曰郷萬民則司徒主郷學之敎曰胄子曰國子弟¶
　　而成均又國斈之名則典樂主國學之敎也¶
　三代之降是專指夏禹商湯武王周公之盛時是言聖人一代之¶
　興必脩法度改制作亦因前代之舊而増益之至周公則大備矣¶
　王制有虞氏養國老於上庠養庶老於下庠夏后氏養國老於東¶
　序養庶老於西序殷人養國老於右學養庶老於左學周人養¶
　　國老於東膠養庶老於虞庠虞庠在國之西郊鄭氏注曰上庠¶
　右學大學也在西郊下庠左學小學也在國中王宫之東東序¶
<pb:KR1h0033_SBCK_000-7b>¶
　　東膠亦大學在國中王宫之東西序虞庠亦小學也在西郊孔¶
　　氏䟽曰養老必於學者敎孝悌也國老謂卿大夫致仕者庶老¶
　　謂士及庶人在官者¶
　　陳祥道曰四代之學如此而周又有辟廱成均瞽宗之名記曰¶
　　天子設四學周之制也盖周之學成均居中(成均以成性也又)¶
(曰均其過不及則曰成均)其左東序其右瞽宗此大學也虞庠¶
　　在國之西郊則小學也記曰天子視學命有司行事𥙊先師先¶
　　聖焉卒事遂適東序設三老五更之席又曰食三老五更於太¶
　　學所以敎諸矦之弟祀先賢於西學所以敎諸矦之德夫天子¶
　　視學則成均也命有司行事𥙊先師先聖即祀先賢於西學也¶
　　所謂𥙊於瞽宗者也適東序設三老五更之席即養國老於東¶
<pb:KR1h0033_SBCK_000-8a>¶
　　膠所謂食三老五更於太學者也然則商之右學在周謂之西¶
　　學亦謂之瞽宗夏之東序在周謂之東膠亦謂之太學蓋夏斈¶
　　上東而下西商學上右而下左周之所存特其上者而右學東¶
　　序盖與成均竝建於一丘之上成均頒學政右學祀樂祖東序¶
　　養老更也¶
　　　　陳氏周學圖¶
　　　　　　　　　　商之右學周謂之西學亦謂之瞽宗¶
　　　　　　　　　　夏之東序周謂之東膠亦謂之太學¶
　　朱子曰諸儒皆以養國老者爲大學養庶老者爲小學盖亦因¶
　　王制之言而意之耳陳氏&KR0003;其位置又與鄭氏諸儒之&KR0003;不同¶
　　皆無所考闕之可也¶
　　明堂位曰米廪有虞氏之庠也序夏后氏之序也瞽宗殷學也¶
　　頖宫周學也王制曰天子曰辟廱諸矦曰𩔖宫孟子曰夏曰校¶
<pb:KR1h0033_SBCK_000-8b>¶
　　殷曰序周曰庠學則三代共之項安丗松滋縣學記曰學制之¶
　　可見於書者自五帝始其名曰成均&KR0003;者以成性也有虞氏即¶
　　學以藏粢而命之曰庠又曰米廪自其孝養之心發之也夏后¶
　　氏以射造士而命之曰序以檢其行也商人以樂造士而命之¶
　　曰學又曰瞽宗以成其德也學之音則校校之義則教也至於¶
　　商先王所以敎者備矣周人倄而兼用之内即近郊竝建四學¶
　　虞庠在其北夏序在其東商校在西當代之學居中南面而三¶
　　學環之命之曰膠又曰辟廱郊言其地璧言其象皆假借字也¶
　　侯國皆立當代之學而損其制曰泮宫凡郷皆立虞庠州皆立¶
　　夏序黨皆立商校於是四代之學逹於天下矣¶
　　　　項氏周學圗¶
<pb:KR1h0033_SBCK_000-9a>¶
　　　　　右天子之學即王宫之學諸儒之言不同¶
　王制諸侯天子命之敎然後爲學小學在公宫南之左大學在郊¶
　名曰頖宫長樂陳氏曰諸矦之學小學在内大學在外故王制¶
　言小學在公宫南之左大學在郊以其選士由内以升於外然¶
　後以逹於京故也天子之學小學居外大學居内故文王丗子¶
　言凡語于郊然後於成均取爵於上尊以其選士由外以&KR0155;於¶
　内然後逹於朝也¶
　　　　　右諸矦之學即國都之學¶
　學記曰古之教者家有塾黨有庠術有序國有學注曰術當爲遂¶
　　聲之誤也古者仕焉而已者歸教於閭里朝夕坐於門門側之¶
<pb:KR1h0033_SBCK_000-9b>¶
　　堂謂之塾䟽曰按書傳&KR0003;云七十致仕而退老歸郷里大夫爲¶
　　父師士爲少師新榖已入餘子皆入學距冬至四十五日始出¶
　　學上老平明坐於右塾庶老坐於左塾餘子畢出然後皆歸夕¶
　　亦如之(上老父師庶老少師)漢書食貨志曰春令民畢出在壄¶
　　冬則畢入於邑春將出民里胥平旦坐於右塾鄰長坐於左塾¶
　　畢出然後歸夕亦如之入者必持薪樵輕重相分斑白不提挈¶
　　陳祥道禮書曰坐上老庶老於此所以敎之學也坐里胥鄰長¶
　　於此所以敎之耕也　䟽又曰六郷舉黨六遂舉序則餘閭里¶
　　以上皆有學可知鄭注州長云序州黨之學注郷飲酒義云庠¶
　　郷學也此云黨有庠是郷之所居黨爲郷學之庠不别立序凡¶
　　六郷之内州學以下皆爲庠六遂之内縣學以下皆爲序又曰¶
　　黨有庠疑夏殷禮也¶
　　　　　右郷學天子之制百里爲近郊有六郷二百里爲逺郊¶
　　　　　有六遂大國三郷三遂次國二郷二遂小國一郷一遂¶
　　　　　尚書傳曰百里之國二十里之郊七十里國九里之郊¶
　　　　　五十里國三里之郊　按上注䟽所言則閭里以上凡¶
<pb:KR1h0033_SBCK_000-10a>¶
　　　　　郷州黨族遂縣鄙酇皆有學但閭里之塾爲小學餘皆¶
　　　　　大學也¶
　大戴禮曰王子八歳出就外舎學小藝履小節束髮而就大學白¶
　　虎通亦曰八歳入小學十五入大學尚書大傳曰公卿之太子¶
　　大夫元士之適子十有三年入小學二十入大學又曰歳事已¶
　　畢餘子皆入學年十五入小學十八入大學　按大戴禮是王¶
　　子入學歳數書傳前&KR0003;是公卿大夫元士之子入學歳數遲速¶
　　不同程子止據大戴禮酌中爲定朱子從之¶
　灑埽應對進退是其所行故敎其節六藝非㓜少能盡行故敎誦¶
　　其文灑者播水於地以浥塵埽者運帚於地以拂塵也　實水¶
　　于盤攘&KR0209;及肘堂上播灑室中握手灑之節也　如爲長者糞¶
　　之禮必加帚於箕上以袂拘而退以箕自郷而扱之如拚席不¶
　　以鬣執箕膺擖又如凡拚之紀必由奥始俯仰磬折拚母有徹¶
　　之𩔖是埽之節也扱音吸拚弗運反鬛力輙反帚也擖又作揲¶
　　舌也竝以渉反執箕以舌自嚮也　如先生問焉終則對如長¶
　　者問不辭讓而對非禮也又如長者不及母儳言母勦說母雷¶
<pb:KR1h0033_SBCK_000-10b>¶
　　同之𩔖應對之節也　如見父之執不謂之進不敢進不謂之¶
　　退不敢退如侍坐於君子請見不請退君子欠伸運笏澤劒首¶
　　還屨問日蚤莫請退可也之𩔖進退之節也¶
　禮謂五禮吉禮𥙊天神祀地示享人&KR0017;之禮凡十有二凶禮䘮荒¶
　　弔禬恤凡五賔禮朝宗覲遇㑹同問視凡八軍禮師均田役封¶
　　凡五嘉禮飲食昬冠賔射饗燕脤膰賀慶凡六　樂謂六樂雲¶
　　門黃帝樂大咸尭樂大磬舜樂大夏禹樂大濩湯樂大武武王¶
　　樂　射謂五射白矢謂矢貫侯過見鏃白參連前放一矢後三¶
　　矢連續而去剡注羽頭髙鏃低去剡剡然㐮尺謂臣與君射立¶
　　㐮君一尺而退井儀謂四矢貫侯如井之容儀剡失冉反㐮音¶
　　譲　御謂五御鳴和鵉和在式鵉在衡升車馬動則鵉鳴鵉鳴¶
　　則和應逐水曲謂隨逐水𫝑之屈曲而不墜水過君表謂&KR0002;毛¶
　　詩傳云&KR0260;纒旃以爲門間容握驅而入擊則不得入是也舞交¶
　　衢謂在交道而車旋應舞節逐禽左謂御驅逆之車逆驅禽獸¶
　　使左當人君以射之　書謂六書象形謂日月之𩔖象形体爲¶
　　之㑹意謂武信之𩔖止戈爲武人言爲信㑹合人意也轉注謂¶
<pb:KR1h0033_SBCK_000-11a>¶
　　考老之𩔖建𩔖一首左右相注處事謂上下之𩔖假借謂令長¶
　　之𩔖一字兩用諧聲謂形聲一也江河之𩔖皆以水爲形工可¶
　　爲聲　數謂九數方田以御田疇界域粟布以御交質変易衰¶
　　分以御貴賤禀稅少廣以御積羃方圎商功以御功程積實均¶
　　輸以御逺近勞費盈朒以御隱雜互見方程以御錯糅正圎勾¶
　　股以御髙深廣逺衰&KR0004;危反禀力錦反羃莫狄反朒女六反¶
　天子元子將継丗有天下衆子將封國爲諸侯以至二字包諸矦¶
　　在其中諸侯元子將継丗有國衆子將爲大夫公卿大夫元士¶
　適子皆將継丗有禄位不問賢愚皆必當斈&KR0002;公卿大夫元士¶
　　之衆子則與凡民同擇俊秀入大學焉¶
　漢有秀才士之美稱也北史萬人之秀曰俊凡俊秀只是人才出¶
　衆之名¶
　次第言小大入學之年節目言小學之節文大學之八條目¶
　心得不是知得是此身体道而行理融神㑹契合之妙者所以著¶
　在躬行之下¶
　日用如飲食起居皆是彛倫只是五者之常倫¶
<pb:KR1h0033_SBCK_000-11b>¶
　性分是從天理大原頭分來底職分是見處地位君臣父子長㓜¶
　　朋友隨事合當做底¶
　陵小山也夷平也陵夷言丘陵斜阤漸漸與地夷平敎化漸廢至¶
　　於無𩔖此¶
　誦傳先王之法兼大小學言之傳是傳之當時與下詔後丗對&KR0003;¶
　支者木之末流者水之末餘者食之末裔者衣之末支流餘裔却¶
　　是止把水與衣二者來比謂支分之流餘末之裔也¶
　規模節目以三綱八條對言則三綱爲規模八條爲節目謂八條¶
　　即三綱中事也獨以八條言之則平天下爲規模上七條爲節¶
　　目平天下是大學之極功然須是有上七條節節做工夫行至¶
　　于極然後可以天下平¶
　俗儒是害於内者異端是害於外者凡非聖人之道而别立異論¶
　　者皆異端此是緫名虚無寂滅又是其中目之大者老氏以無¶
　　爲道而其用專以清静爲宗釋氏以萬物皆空然後見其本性¶
　　而以寂滅爲期聖學止是五常人倫一切都是實事全然相反¶
　　戾　&KR0096;変詐也謀隂計也術数小道智数也百家各自立意持¶
<pb:KR1h0033_SBCK_000-12a>¶
　　論人人不同諸子小&KR0003;是也衆技隂陽卜筮醫藥種樹雜藝是¶
　　也一切就功名者專以功利惑丗百家衆技又以新竒詭異禍¶
　　福射利之&KR0003;誣民所以人皆眩瞀奔趨之不暇是故沈迷汩没¶
　　不復知仁義之歸是充塞而不能行也　雜出乎其間是俗儒¶
　　異端之間蓋老釋二敎雖背正道然其立言髙逺又無塵俗𫝑¶
　　利之趨故&KR0013;他立得根基牢&KR0002;可與正道角此外則必須依傍¶
　　以成&KR0003;故必出乎二者之間　漢藝文志&KR0096;謀家兵法也数術¶
　　家天文歴譜五行蓍龜雜占形法也方技家醫藥之𩔖也此序¶
　　蓋用彼名而所該者或廣¶
　如月之晦如目之肓如氣之否如川之塞晦肓言不明否塞言不¶
　　行¶
　反覆是展轉愈深而不可去底意沈如物没於水而不可浮痼如¶
　　病著於身而不可愈¶
　戰國以來固是治少乱多然五季五十三年間五易代八易姓于¶
　　時天下分裂爲十餘國爭地殺人無日無之至於弑父弑君簒¶
　　攘傾奪權譎変詐無所不有人倫盡䘮天理消亡自古以來未¶
<pb:KR1h0033_SBCK_000-12b>¶
　有甚於此時故曰季丗¶
治休美而敎詳明¶
表而岀之章而顯之¶
指歸趣向趣言其始歸言其終¶
私淑者私善於人孟子不得爲孔子之徒而私善於再傳之子思¶
　朱子不得爲程子之徒而私善於三傳之李氏此私淑字最切¶
經¶
經一章明明德新民止於至善及下逆順兩言八條目共四十三¶
　　字先王立學敎人之法其餘皆孔子發明之言看三在字及古¶
　　之字可見¶
　凡言道有二意天理氣化運行不息者謂之道人由義理而行亦¶
　　謂之道聖人贊易多言天之道餘經中所言皆是言人所行之¶
　道也此大學之道又非二者之謂却是言大學中教人脩爲之¶
　　方爾如君子深造之以道之道¶
　凡言德亦有二意得天理而存於心者德也行道有得於心亦德¶
　　也此明明德字就得處言則是上一意及加明之之功而有得¶
<pb:KR1h0033_SBCK_000-13a>¶
　　於已然後有下一意¶
　人之&KR0004;生禀天地之氣以爲形禀天地之理以爲性理無有不善¶
　則其性亦皆善所謂德也以其虚靈而能具萬物之理而可應¶
　萬事故謂之明德氣則有清濁淳駁之不同得清者爲智得濁¶
　者爲愚淳者爲賢駁者爲不肖此朱子所謂氣禀所拘及其有¶
　知又爲物欲牽引於外内有私意逐物而起此朱子所謂物欲¶
　所蔽也氣禀所拘就有生之&KR0004;言之物欲所蔽就有知之後言¶
　之因此二者所得之明德竟&KR0013;昏昧斈者當慿開發磨瑩之功¶
　変化其氣質消去其物欲使此德復明此明明德之意人之生¶
　同得此理與我無異旣自明其明德又當推以及人使亦如我之¶
　　用功明其德此新民之意¶
　天以善理賦人而人受之存於心者爲性故性字從心從生是有¶
　此心即有此理也得此性存於心其本則盡具萬物之理其用¶
　　則可應天下之事故謂之德然性是單&KR0003;理德是就泊在氣上¶
　　處&KR0003;故如此光明洞徹縱横妙用應物無窮不可雜氣言之然¶
　　不可離氣言之蓋此理搭在正通氣上方能如此明&KR0002;搭在物¶
<pb:KR1h0033_SBCK_000-13b>¶
　　之偏塞氣上如何㑹具衆理應萬事是故不可離氣言之也但¶
　　不可道明德是氣耳此要體認¶
　三句固是大斈之綱領分而推之則上一句爲下兩句之緫綱領¶
　　下一句爲上兩句之標的明德新民雖兩事對㪯而新民亦是¶
　　明德中事¶
　知止謂知至善所在定以理言静以心言安以身言慮以處事言¶
　　得謂得其所止¶
　定静安屬知慮得屬行定静在事至之先安在事至之際慮在處¶
　　事之時得在應事之後静如不惑安如不動心朱子以不惑解¶
　　不動心固&KR0002;一般今且借此分開體認二節静是明物理各見¶
　　有定向後其心自然無紛擾故曰如不惑安是事來之時素有¶
　　以應之如俗語不手忙脚亂故曰如不動心看孟子論北宮&KR0627;¶
　　孟施舎曽子皆是就臨應事上&KR0003;　此安字與朱子所言略有¶
　　不同然亦不妨通意試審思之¶
　物即事也事即物也物有形而事無迹故互㪯就明德新民以已¶
　　對人言故曰物五者是一事之始終故曰事(朱子語録曰對言)¶
<pb:KR1h0033_SBCK_000-14a>¶
(則事是事物是物獨言則兼事在其中如仁者不過乎物所謂)¶
(物亦只是事)¶
　古之欲明明德於天下此處上明字又與篇首上明字稍不同此¶
　　謂推明明明德之道於天下下明德字包章首明明德三字章¶
　　句使天下之人使字体貼上明字意¶
　不曰欲平天下先治其國而曰明明德者是要見新民是明德中¶
　　事又見新民不過使人各明其德而已¶
　凡言必先而后固是謂欲如此必先如此旣如此了然後如此然¶
　　而致知力行並行不悖&KR0002;曰必格盡天下之物然後謂之知至¶
　　心知無有不明然後可以誠意則或者終身無可行之日矣聖¶
　　賢之意蓋以一物之格便是吾之心知於此一理爲至及應此¶
　　事便當誠其意正其心脩其身也須一條一節逐旋理㑹他日¶
　　揍合將來遂全其知而足應天下之事矣¶
　八條目前叚自下&KR0003;上者明明德新民工夫後叚自上&KR0003;下者止¶
　　至善之功効¶
　格物致知以知言誠意以下以行言¶
<pb:KR1h0033_SBCK_000-14b>¶
　其本亂而末治者否此本字舉身而言上該誠意正心下對家國¶
　　天下厚謂家薄謂國與天下家者父子兄弟夫婦所在固所當¶
　　厚國與天下皆推此以接之故當薄其𫝑自然如此此非是敎¶
　　人薄於逺正是敎人厚於近也君子之學只是要明得分輕重¶
　　之分旣明則家厚而國薄自不容巳¶
　章句人之所得乎天原明德之所從來虚靈不昩解明字具衆理¶
　　應萬事解德字虚靈正&KR0003;不昧反&KR0003;作一貫看下惟虚故靈虚¶
　　是体靈是用惟虚靈故不昧虚靈是体不昧是用惟虚靈不昩¶
　　故能具衆理虚靈不昩是体具衆理是用惟其具衆理故能應¶
　　萬事具衆理是体應萬事是用又分看惟虚靈故能具衆理惟¶
　　不昧故能應萬事人之所得至萬事者也是明德正訓下三轉¶
　　却是&KR0003;上明字但爲氣禀至有時而昏原其所當明然其本体¶
　　至未甞息者證其所可明下言明之之方復其&KR0004;言明之之效¶
　氣禀是内根物欲是外染氣禀濁駁有微甚則物欲所染有淺深¶
　　明明德是要変化氣質消除物欲氣禀已一定物欲則日増用¶
　　功者但要隨時隨事止遏物欲使不行開廓氣禀使通暢是皆¶
<pb:KR1h0033_SBCK_000-15a>¶
<pb:KR1h0033_SBCK_000-16a>¶

